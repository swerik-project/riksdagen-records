<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="prot-202223--096">
  <teiHeader>
    <fileDesc>
      <titleStmt>
        <title>Swedish parliamentary record 202223, number 96</title>
      </titleStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Swedish parliamentary record 202223, number 96</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-202223--96</head>
        <docDate when="2023-04-23">2023-04-23</docDate>
      </div>
    </front>
    <body>
      <div type="debateSection" xml:id="i-73dzoYq6HVKj4sARyyc2Ep">
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=1"/>
        <note xml:id="i-BeLA3rpM1Hvyi2etuwzRBW" type="title">
          § 1 Svenskt deltagande i evakueringsinsats i Sudan
        </note>
        <note xml:id="i-GpPNRWz9NEGcheS5UfwgzC">
          Utrikesutskottets betänkande 2022/23:UU17
        </note>
        <u xml:id="i-8EaFZ5vpFLtLvRSPtSVagY" who="unknown">
          <seg xml:id="i-UsjDzDuRgURx9Jtyg2NGHP">
            Svenskt deltagande i evakueringsinsats i Sudan
          </seg>
        </u>
        <note xml:id="i-J7LqeeEJWrirDHCG1Tfpxn">
          föredrogs.
        </note>
        <note xml:id="i-UAsrQAg95uy7XVWzhdBmJK">
          Kammaren biföll utskottets förslag att ärendet fick avgöras trots
          att det varit tillgängligt kortare tid än två vardagar före den
          dag då det skulle behandlas.
        </note>
        <note xml:id="i-4sYifHPCrmdMLTHwF5j6Xm" type="speaker">
          Anf. 1 ARON EMILSSON (SD):
        </note>
        <u xml:id="i-AagyQMEay92Rbns8VraqBz" next="i-G7Tk1RNYCW7czGqVcZEwW2" who="i-7axeS8wLb7dXdWECyhESJs">
          <seg xml:id="i-R8mpjWK2oCFEjKAL75atgV">
            Herr talman! Jag vill initialt yrka bifall till utrikesutskottets
            förslag till beslut. Jag vill också rikta ett tack till utskottet
            för ett samförståndsinriktat och effektivt arbete i en väldigt
            ovanlig och skyndsam beredningsprocedur.
          </seg>
        </u>
        <u xml:id="i-G7Tk1RNYCW7czGqVcZEwW2" prev="i-AagyQMEay92Rbns8VraqBz" next="i-FcRY9cPZKmNmDADqAM5GTe" who="i-7axeS8wLb7dXdWECyhESJs">
          <seg xml:id="i-BiJ47G3yBsRrCCfhszwApN">
            Enligt 9 kap. 16 § första stycket riksdagsordningen får ett utskott
            väcka förslag hos riksdagen i ett ämne som tillhör dess beredningsområde,
            ett så kallat utskottsinitiativ. Med stöd av denna initiativrätt
            föreslår utrikesutskottet att riksdagen medger att regeringen
            ställer en svensk väpnad styrka bestående av högst 400 personer
            till förfogande till och med den 30 juni 2023 för att i enlighet
            med folkrätten stödja och genomföra en evakueringsinsats när det
            gäller svenska och utländska medborgare samt materiel från Sudan
            i nära samverkan med andra stater och internationella organisationer.
          </seg>
        </u>
        <u xml:id="i-FcRY9cPZKmNmDADqAM5GTe" prev="i-G7Tk1RNYCW7czGqVcZEwW2" next="i-CgvsvQ3sHEWP1ZxVccg2W5" who="i-7axeS8wLb7dXdWECyhESJs">
          <seg xml:id="i-L7wRb2YNax8FT4ccw9Gvak">
            Regeringen inkom i går, lördagen den 22 april, med ett underlag
            till utskottsinitiativ om svenskt deltagande i evakueringsinsats
            i Sudan. Enligt regeringens bedömning måste riksdagens beslut
            tas skyndsamt. Därför har utrikesutskottet ansett det vara motiverat
            att beslutet har beretts i form av ett utskottsinitiativ.
          </seg>
        </u>
        <u xml:id="i-CgvsvQ3sHEWP1ZxVccg2W5" prev="i-FcRY9cPZKmNmDADqAM5GTe" next="i-nYDQ4oNKtfoPLjt7RVH6U" who="i-7axeS8wLb7dXdWECyhESJs">
          <seg xml:id="i-QkBdp1fJfkThV79cEQ16fF">
            Utrikesministern och försvarsministern närvarade under morgonen
            i dag vid utrikesutskottets sammanträde och redogjorde närmare
            för underlaget för evakuering av svenska medborgare. I 15 kap.
            16 § regeringsformen anges att en svensk väpnad styrka får sändas
            till ett annat land om riksdagen medger det, om det medges i lag
            som anger förutsättningarna för åtgärden eller om skyldigheten
            att vidta åtgärden följer av en internationell överenskommelse
            eller en förpliktelse som har godkänts av just riksdagen.
          </seg>
        </u>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=2"/>
        <u xml:id="i-nYDQ4oNKtfoPLjt7RVH6U" prev="i-CgvsvQ3sHEWP1ZxVccg2W5" next="i-TP1PorpHbvBUCqfTpCU9EZ" who="i-7axeS8wLb7dXdWECyhESJs">
          <seg xml:id="i-QAEwAEUXrbhd86CxHbYNXT">
            Utskottet vill, liksom vid tidigare beslut om svenskt deltagande
            med väpnad styrka, understryka att den demokratiska förankringen
            är väsentlig för att uppnå starkt folkligt stöd för insatserna.
            Att riksdagen ger regeringen bemyndigande att sända svenska trupper
            på uppdrag utomlands är ett beslut som innebär ett betydande ansvar
            förenat med stora risker.
          </seg>
        </u>
        <u xml:id="i-TP1PorpHbvBUCqfTpCU9EZ" prev="i-nYDQ4oNKtfoPLjt7RVH6U" next="i-X5v54BNEFdBkbJeT31pgdR" who="i-7axeS8wLb7dXdWECyhESJs">
          <seg xml:id="i-DT4LaXBq4ZifF2CtH29njv">
            Det svenska militära bidraget föreslås omfatta evakueringsstyrka
            inklusive transportflygkapacitet samt förmågor för ledning, underhåll,
            skydd och bevakning. Styrkan ska på egen hand eller tillsammans
            med internationella partner kunna genomföra skydds ‑ , räddnings-
            och fritagningsinsatser om behov uppstår.
          </seg>
        </u>
        <u xml:id="i-X5v54BNEFdBkbJeT31pgdR" prev="i-TP1PorpHbvBUCqfTpCU9EZ" next="i-BYpPjgyqqMTQbPxkxuz3gG" who="i-7axeS8wLb7dXdWECyhESJs">
          <seg xml:id="i-QjXZmd6Xr8s9tZ8T2QaTVc">
            Insatsen bedöms kunna avslutas senast den 30 juni 2023. Hur lång
            tid insatsen tar kommer såklart att vara beroende av händelseutvecklingen
            i Sudan de närmaste månaderna. Tidsramen för bidraget ger däremot
            möjlighet att med kort varsel förstärka bidraget tillfälligt för
            att bibehålla handlingsfrihet vid ett utdraget eller ytterligare
            försämrat säkerhetsläge.
          </seg>
        </u>
        <u xml:id="i-BYpPjgyqqMTQbPxkxuz3gG" prev="i-X5v54BNEFdBkbJeT31pgdR" next="i-UTdUPTvkNAVteVTAzsPiyW" who="i-7axeS8wLb7dXdWECyhESJs">
          <seg xml:id="i-G7b19RPv9sX6pN8h4RvAmc">
            Herr talman! För de svenska medborgarna i Sudan är situationen
            allvarlig i detta nu. Det är förenat med livsfara att förflytta
            sig ens korta sträckor i Khartoum, även med bepansrade fordon.
            Förråden av förnödenheter inklusive mat och vatten börjar ta slut
            liksom bränslet för generatorer som förser bostäder, telemaster
            och annan kritisk infrastruktur med elektricitet. Khartoums internationella
            flygplats är stängd och uppges vara i dåligt skick. Sammantaget
            gör den rådande situationen att det för närvarande är väldigt
            svårt att på egen hand uppsöka en säkrare ort eller lämna landet.
          </seg>
        </u>
        <u xml:id="i-UTdUPTvkNAVteVTAzsPiyW" prev="i-BYpPjgyqqMTQbPxkxuz3gG" next="i-YEtY8h5fhJi7Dod92P2cQC" who="i-7axeS8wLb7dXdWECyhESJs">
          <seg xml:id="i-NkdTKyP33YY2wkRi46jo6J">
            Läget är snabbt föränderligt. Det har uppnåtts uppgörelser om
            vapenvilor, som sedan inte efterlevts. Vi ser det röra sig fram
            och tillbaka. Det finns för närvarande inga uppgifter om skadade
            svenskar. Enligt tillgängliga uppgifter befinner sig de svenskar
            som Utrikesdepartementet har kunnat nå i relativ säkerhet, men
            man vittnar samtidigt om en väldigt svår situation och just tilltagande
            brist på förnödenheter.
          </seg>
        </u>
        <u xml:id="i-YEtY8h5fhJi7Dod92P2cQC" prev="i-UTdUPTvkNAVteVTAzsPiyW" next="i-FtsK5YKfEBP6BviYpXPJr1" who="i-7axeS8wLb7dXdWECyhESJs">
          <seg xml:id="i-EpJnwqLm1KJycvSf9mBe2s">
            Med anledning av allvaret i situationen har utrikesutskottet
            gjort samma bedömning som regeringen: att det är angeläget att
            skapa handlingsfrihet för att kunna evakuera svenskar i behov
            av konsulärt stöd och personal med familjer vid Sveriges ambassad
            i Khartoum samt i den mån det är möjligt bistå andra stater för
            att evakuera utländska medborgare från Sudan genom att ge mandat
            till en väpnad styrka.
          </seg>
        </u>
        <u xml:id="i-FtsK5YKfEBP6BviYpXPJr1" prev="i-YEtY8h5fhJi7Dod92P2cQC" next="i-E4y6YiQ7AtnsVHGkPYvP7P" who="i-7axeS8wLb7dXdWECyhESJs">
          <seg xml:id="i-7tHoeU9XHV74nF6cA3e8wK">
            Herr talman! Utskottet konstaterar vidare att den folkrättsliga
            grunden normalt utgörs av ett beslut i FN:s säkerhetsråd eller
            en inbjudan från det mottagande landet. Samtidigt har vi kunnat
            konstatera att läget för de svenska medborgarna i Sudan är väldigt
            allvarligt och att Sudan inte efterlevt sina skyldigheter att
            skydda utländsk diplomatisk personal enligt Wienkonventionen.
          </seg>
        </u>
        <u xml:id="i-E4y6YiQ7AtnsVHGkPYvP7P" prev="i-FtsK5YKfEBP6BviYpXPJr1" next="i-JU4q7vSttrkQZNozS5c98k" who="i-7axeS8wLb7dXdWECyhESJs">
          <seg xml:id="i-KdQZiKMUxs9mU5cgX7YxJG">
            Utskottet delar mot den bakgrunden regeringens uppfattning att
            det finns ett visst folkrättsligt utrymme för begränsade evakueringsinsatser
            som avser egna medborgare vid exceptionella säkerhetslägen. Utrikesutskottet
            föreslår därför att riksdagen medger att regeringen ställer en
            svensk väpnad styrka bestående av högst 400 personer till förfogande
            med en tidsram till den 30 juni 2023 för att i enlighet med just
            folkrätten stödja och genomföra en evakueringsinsats av svenska
            och utländska medborgare samt materiel från Sudan.
          </seg>
        </u>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=3"/>
        <u xml:id="i-JU4q7vSttrkQZNozS5c98k" prev="i-E4y6YiQ7AtnsVHGkPYvP7P" who="i-7axeS8wLb7dXdWECyhESJs">
          <seg xml:id="i-4sKpUGCM5A4fJgqGHGdZsW">
            Jag vill med detta passa på att sända en hälsning till de anställda
            vid ambassaden och inte minst till de försvarsanställda som nu
            ska ingå i evakueringsinsatsen om all styrka och kraft för att
            klara av insatsen.
          </seg>
        </u>
        <note xml:id="i-MooYekzTMjuKeNELXq84SD">
          (Applåder)
        </note>
        <note xml:id="i-KmPnNxJnHF81eaib4RLUN9" type="speaker">
          Anf. 2 ALEXANDRA VÖLKER (S):
        </note>
        <u xml:id="i-UaaALgoRTZ5riLNPyx6Rzm" next="i-7ZCRkqNL54yA5micjm274Q" who="i-A9phxhhSVEV1RMX498pFjb">
          <seg xml:id="i-METmeWxcsuJvNVuJDwgjS1">
            Herr talman! Det oerhört allvarliga läget i Sudan har skapat
            en fruktansvärd humanitär situation för människor som befinner
            sig i landet. Till följd av militärkuppen hösten 2021 har läget
            under en längre tid varit ansträngt. Efter intensiva medlingsförsök
            bröt våldsamma stridigheter ut förra lördagen, den 15 april. Det
            är stridigheter som snabbt har eskalerat.
          </seg>
        </u>
        <u xml:id="i-7ZCRkqNL54yA5micjm274Q" prev="i-UaaALgoRTZ5riLNPyx6Rzm" next="i-RV4BrUe37hoxh4Eoh1cgoC" who="i-A9phxhhSVEV1RMX498pFjb">
          <seg xml:id="i-N8931DsRo55DC7VoTu47sN">
            Det allvarliga läget gör att våra svenska medborgare och vår
            utsända personal som finns i landet befinner sig i en mycket utsatt
            situation. Förutsättningarna för evakuering är svåra. Vi socialdemokrater
            stöder regeringen i arbetet för att föra våra svenska medborgare
            i säkerhet.
          </seg>
        </u>
        <u xml:id="i-RV4BrUe37hoxh4Eoh1cgoC" prev="i-7ZCRkqNL54yA5micjm274Q" next="i-4LUYg3eW1CEAJCYB6r2YQd" who="i-A9phxhhSVEV1RMX498pFjb">
          <seg xml:id="i-KyAzUnBjHCegPVTYRVNJpx">
            Att vi i dag beslutar om ett utskottsinitiativ för att ge regeringen
            mandat att sända väpnad styrka är unikt. Men situationens allvar
            kräver att politiken snabbt fattar avgörande beslut.
          </seg>
        </u>
        <u xml:id="i-4LUYg3eW1CEAJCYB6r2YQd" prev="i-RV4BrUe37hoxh4Eoh1cgoC" next="i-PnQJ1zPegNmxKt2YaerXf4" who="i-A9phxhhSVEV1RMX498pFjb">
          <seg xml:id="i-S9uArv8Rkn2NeNpnLED9GR">
            Regeringens bedömning är att det är angeläget att skapa ytterligare
            handlingsfrihet för att kunna genomföra en evakuering och att
            det kräver att mandat till väpnad styrka ges. Vi tar beslutet
            för att möjliggöra för Försvarsmakten att stödja ambassaden i
            att evakuera våra svenska medborgare och föra vår utsända personal
            och deras familjer i säkerhet.
          </seg>
        </u>
        <u xml:id="i-PnQJ1zPegNmxKt2YaerXf4" prev="i-4LUYg3eW1CEAJCYB6r2YQd" next="i-P1sxAsNjiDR9mvsgfwFcVh" who="i-A9phxhhSVEV1RMX498pFjb">
          <seg xml:id="i-JHXpDFACLW4CmUVTsKQxb5">
            Vi är ett enhälligt utskott som lägger fram förslaget i riksdagens
            kammare.
          </seg>
        </u>
        <u xml:id="i-P1sxAsNjiDR9mvsgfwFcVh" prev="i-PnQJ1zPegNmxKt2YaerXf4" next="i-BqZw3oJZWxtTVw7PLYCYYD" who="i-A9phxhhSVEV1RMX498pFjb">
          <seg xml:id="i-P6eVV9Zz2LvxikgdyGzqwm">
            Regeringen gör bedömningen att folkrätten ger visst utrymme för
            begränsade evakueringsinsatser när det gäller egna medborgare
            vid exceptionella säkerhetslägen. Här har Sverige även samtycke
            för insatsen från Sudan, vilket meddelats via dess ambassad i
            Stockholm. Det folkrättsliga mandatet är fundamentet för alla
            våra militära insatser. Således är den bedömningen viktig.
          </seg>
        </u>
        <u xml:id="i-BqZw3oJZWxtTVw7PLYCYYD" prev="i-P1sxAsNjiDR9mvsgfwFcVh" next="i-NmTjfR7DCXZros4sm8bVvS" who="i-A9phxhhSVEV1RMX498pFjb">
          <seg xml:id="i-14A3ysMkvgD5EsN2Ay747a">
            Att ge regeringen bemyndigande att sända väpnade styrkor till
            ett område där väpnad konflikt pågår är inget beslut vi tar lätt
            på. Jag vill uttrycka min tacksamhet till alla dem som på olika
            sätt kan komma att delta i evakueringsinsatsen. Det är en oerhört
            svår och riskfylld uppgift. Jag vill även uttrycka min tacksamhet
            till alla er hemmahjältar, ni som möjliggör att Försvarsmakten
            kan utföra sin uppgift – ni föräldrar, partner, barn och andra
            anhöriga som stöttar upp här hemma och lånar ut era kära.
          </seg>
        </u>
        <u xml:id="i-NmTjfR7DCXZros4sm8bVvS" prev="i-BqZw3oJZWxtTVw7PLYCYYD" next="i-2E7jhtCj1AMXBfMChs8ZTn" who="i-A9phxhhSVEV1RMX498pFjb">
          <seg xml:id="i-PQc6ysTiZW96HBNbPHfYyD">
            Det är många svenskar som med oro följer utvecklingen i Sudan,
            och många har anhöriga på plats i området. Nu pågår stora ansträngningar
            inom det internationella samfundet för att få ett långvarigt eldupphör
            och återgå till en politisk process. Situationen är oerhört allvarlig,
            riskerar att bli en humanitär katastrof och kräver det internationella
            samfundets fulla engagemang.
          </seg>
        </u>
        <u xml:id="i-2E7jhtCj1AMXBfMChs8ZTn" prev="i-NmTjfR7DCXZros4sm8bVvS" who="i-A9phxhhSVEV1RMX498pFjb">
          <seg xml:id="i-45Qrus5kBf8de4uyWWcPYd">
            Jag vill avslutningsvis yrka bifall till förslagen i betänkandet.
          </seg>
        </u>
        <note xml:id="i-RiRtnLTyVSjHcC5f4KUPdi">
          (Applåder)
        </note>
        <note xml:id="i-Q1FeD3XhkmCvXSz5hwEqkT" type="speaker">
          Anf. 3 ANN-SOFIE ALM (M):
        </note>
        <u xml:id="i-HPGpTweekPXLZaJ96JV3FN" next="i-GHNwytKtYJ5WMLHj7XA7VE" who="i-6ruCvq43bT8LMJiVTZpVMm">
          <seg xml:id="i-DKxa7SzwC7udXK96pEZHtV">
            Herr talman! Varmt tack till alla partier i utskottet här i riksdagen
            som verkligen har jobbat för att få det här beslutet på plats
            i dag! Tack också till Försvarsmakten som har tränat och gjort
            sig förberedda för att alltid, vid alla tidpunkter, vara redo
            att försvara svenska intressen och rädda liv.
          </seg>
        </u>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=4"/>
        <u xml:id="i-GHNwytKtYJ5WMLHj7XA7VE" prev="i-HPGpTweekPXLZaJ96JV3FN" next="i-83raC94YRbC8gQFn5FiJrn" who="i-6ruCvq43bT8LMJiVTZpVMm">
          <seg xml:id="i-X9zRTVaXr58K4kSrQngvmS">
            Moderaterna ger fullt mandat till Försvarsmakten. Vi har fullt
            förtroende för den kompetens som Försvarsmakten besitter i fråga
            om egna förmågor och i samverkan med andra. Vi är dock mer än
            väl medvetna om att det är enorma risker med den här insatsen.
          </seg>
        </u>
        <u xml:id="i-83raC94YRbC8gQFn5FiJrn" prev="i-GHNwytKtYJ5WMLHj7XA7VE" who="i-6ruCvq43bT8LMJiVTZpVMm">
          <seg xml:id="i-6cny9p62Hkx7aHmqr3uzMi">
            Varje minut i den här talarstolen är en minut som försenar insatsen
            som syftar till att rädda liv. Därför, herr talman, yrkar jag
            med största respekt bifall till utskottets förslag till beslut.
            Jag önskar av hela mitt hjärta att alla kommer tillbaka hem till
            sina nära och kära i säkerhet.
          </seg>
        </u>
        <note xml:id="i-3yGKgZmH9RJXRiwBWD1ZDb">
          (Applåder)
        </note>
        <note xml:id="i-TQq378MbwhPbYrLYu9jCJK" type="speaker">
          Anf. 4 HÅKAN SVENNELING (V):
        </note>
        <u xml:id="i-xJeVVUrGeGKandK8pxsMb" next="i-5uwUgopLwLpv1KPdV4baYM" who="i-HG8uLqLT7SnwSx5YRobkVr">
          <seg xml:id="i-QBiYvRJbURDAriQnDuTCZf">
            Herr talman! Sveriges riksdag fattar i dag beslut med expressfart.
            Vi visar att demokratin fungerar och också kan vara effektiv när
            det behövs. Det är ett tungt och allvarligt beslut vi fattar.
            Det handlar om att skicka militär personal för att bistå och evakuera
            svenskar som befinner sig i nöd i en mycket svår situation i Sudan.
          </seg>
        </u>
        <u xml:id="i-5uwUgopLwLpv1KPdV4baYM" prev="i-xJeVVUrGeGKandK8pxsMb" next="i-2s5MgyJS3mqUZ6ATziqLbF" who="i-HG8uLqLT7SnwSx5YRobkVr">
          <seg xml:id="i-BHh5q43iJYn1iaDNnP94cK">
            För en vecka sedan började två rivaliserande generaler och deras
            arméer ett inbördeskrig i Sudan. Händelsen kom oväntat, då övergången
            till ett civilt styre ansågs nära förestående. Stridigheterna
            sker framför allt i centrala Khartoum som är huvudstad i Sudan.
            Det gör att all ambassadpersonal och deras familjer är kvar i
            staden och att skottlossning förekommit i områden där de bor.
            Totalt beräknas ett hundratal svenskar befinna sig i Sudan.
          </seg>
        </u>
        <u xml:id="i-2s5MgyJS3mqUZ6ATziqLbF" prev="i-5uwUgopLwLpv1KPdV4baYM" next="i-ULGmxkLevSXVyYqKim63Tw" who="i-HG8uLqLT7SnwSx5YRobkVr">
          <seg xml:id="i-3mQr1SRZ1ct7TL4LjLWdeg">
            Utrikesutskottet har på morgonen tagit ett utskottsinitiativ
            för en svensk evakueringsinsats. Den kommer initialt att bestå
            av 150 militärer men kan utökas vid behov till 400 personer. Skälet
            till att riksdagen fattar beslutet är den stora omfattningen av
            styrkan och att ett tydligt och starkt mandat för insatsen behövs.
            I detta är vi enade bland riksdagens partier. Det folkrättsliga
            mandatet utgörs av ett bekräftat samtycke från Sudans regering.
          </seg>
        </u>
        <u xml:id="i-ULGmxkLevSXVyYqKim63Tw" prev="i-2s5MgyJS3mqUZ6ATziqLbF" next="i-6wYi9nRa8Gbx1c4AFC97Ce" who="i-HG8uLqLT7SnwSx5YRobkVr">
          <seg xml:id="i-9A8xHgRj2fVPyj7x5it9a3">
            I utskottets ställningstagande borde vi ha konstaterat att Sverige
            även utifrån förutsättningarna bör kunna säkerställa tryggheten
            för lokalanställd personal som bistått Sveriges arbete i Sudan.
            Tyvärr görs inte detta av utskottet, vilket har lett till ett
            särskilt yttrande från Vänsterpartiet och Miljöpartiet.
          </seg>
        </u>
        <u xml:id="i-6wYi9nRa8Gbx1c4AFC97Ce" prev="i-ULGmxkLevSXVyYqKim63Tw" next="i-V3KPwfhQTDPudahmnZE6pF" who="i-HG8uLqLT7SnwSx5YRobkVr">
          <seg xml:id="i-NYccLrbcD6Y9jc7i4K4XmT">
            Desto nöjdare är jag med svaren från UD:s rättschef: ”UD tar
            ett stort ansvar för alla sina anställda. Deras säkerhet är en
            grundläggande förutsättning för vår verksamhet.” Jag utgår från
            och hoppas att regeringen fortsätter sitt arbete utifrån den utgångspunkten.
          </seg>
        </u>
        <u xml:id="i-V3KPwfhQTDPudahmnZE6pF" prev="i-6wYi9nRa8Gbx1c4AFC97Ce" next="i-Ss6ZT9ddB7re4a9jDqPAbb" who="i-HG8uLqLT7SnwSx5YRobkVr">
          <seg xml:id="i-2QztX7QpVB8HT5txh3bgQc">
            Sudan befinner sig i en känslig transition från Omar al-Bashirs
            diktatur till ett mer demokratiskt Sudan. Långsiktigt behöver
            nu Sverige stödja folket i Sudans ansträngningar för demokrati.
            Folket har varit tydliga med att de vill ha demokrati, men de
            militära makthavarna har gång på gång försökt sätta käppar i hjulen
            för en demokratisering. Vi måste stå upp för demokratin och bibehålla
            ett långsiktigt engagemang för Sudans folk.
          </seg>
        </u>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=5"/>
        <u xml:id="i-Ss6ZT9ddB7re4a9jDqPAbb" prev="i-V3KPwfhQTDPudahmnZE6pF" next="i-7PfxG8KcdjY83Dou7SZjs9" who="i-HG8uLqLT7SnwSx5YRobkVr">
          <seg xml:id="i-JG3rjG2QGdrVPbT3qXVPrj">
            Utvecklingen i Sudan har under lång tid präglats av utländsk
            inblandning. Det finns tydliga risker att generalernas rivalitet
            utvecklas mot proxykrig, alltså där parterna agerar med stöd från
            andra länder, något som har skett på andra platser i regionen
            och inte minst i Sudan självt under kalla kriget. Att Ryssland
            dessutom planerar en militärbas vid kusten visar på den regionala
            dimension som en upptrappad konflikt kan få. Det finns också gott
            om auktoritära ledare som inte vill se en demokratisk utveckling
            i Sudan. Risken för spridningseffekter är tyvärr stor då säkerheten
            och demokratin är mycket sköra i många av Sudans grannländer.
          </seg>
        </u>
        <u xml:id="i-7PfxG8KcdjY83Dou7SZjs9" prev="i-Ss6ZT9ddB7re4a9jDqPAbb" who="i-HG8uLqLT7SnwSx5YRobkVr">
          <seg xml:id="i-FhpPTuehTucTjk4mTgLsyp">
            Sverige och omvärlden måste därför vara tydliga i våra krav på
            parterna. Ett eldupphör är det enda som gäller för att skapa en
            varaktig fred. Med det, herr talman, vill jag yrka bifall till
            förslagen i betänkandet.
          </seg>
        </u>
        <note xml:id="i-F54i4LrDkgtHuudHTd6jtR">
          (Applåder)
        </note>
        <note xml:id="i-8V8gghCnLysxqqXWwFRr35" type="speaker">
          Anf. 5 KERSTIN LUNDGREN (C):
        </note>
        <u xml:id="i-Rm1dSifydh47Tk9AKyVPq" next="i-XcFu5YpynsfZoZEv5yo3oM" who="i-H7qdW9GRQn7LaQ2UGGAvYC">
          <seg xml:id="i-RTMgSs6qSBwf4yuBVaqjbo">
            Herr talman! Det är ett unikt beslut som vi tar i riksdagen i
            dag och som togs i utrikesutskottet tidigare i dag. Säkerhetssituationen
            och det humanitära läget i Sudan är så allvarligt att det är nödvändigt
            att vi agerar på detta sätt. Situationen i Sudan drabbar naturligtvis
            först och främst det sudanesiska folket, som hade hoppats på fred
            och en demokratisk utveckling och nu möter intensiva inhemska,
            regionala och internationella ansträngningar för att på olika
            sätt få ett varaktigt eldupphör men också de inblandade aktörernas
            militära uppbyggnad och ökade stridigheter.
          </seg>
        </u>
        <u xml:id="i-XcFu5YpynsfZoZEv5yo3oM" prev="i-Rm1dSifydh47Tk9AKyVPq" next="i-SeVVrn5RFx4u2fmRUA1JAL" who="i-H7qdW9GRQn7LaQ2UGGAvYC">
          <seg xml:id="i-LPgXcqHgi97isENDHZc7b6">
            Sudan är part i Wienkonventionen och har diplomatiska förbindelser.
            Av dem framgår att en mottagande stat ska vidta alla lämpliga
            åtgärder för att förhindra angrepp mot diplomatiska företrädares
            person, frihet och värdighet – även i händelse av väpnad konflikt.
            Det har inte efterlevts och har inte kunnat efterlevas i Sudan
            nu, och det gör att den utsända svenska diplomatiska personalen
            och deras familjemedlemmar löper stor risk. Därför är det nödvändigt
            att vi söker skydda dem, precis som vi också söker skydda andra
            länders diplomater och utsänd FN-personal, till exempel, om så
            är möjligt.
          </seg>
        </u>
        <u xml:id="i-SeVVrn5RFx4u2fmRUA1JAL" prev="i-XcFu5YpynsfZoZEv5yo3oM" next="i-8jZ7Eo5t1bmf5QhKRsx9hz" who="i-H7qdW9GRQn7LaQ2UGGAvYC">
          <seg xml:id="i-ANL5q4A4wSXcovJwnhG89p">
            Herr talman! Regeringen ges ett bemyndigande att sända svenska
            trupper på uppdrag utomlands. Det är ett allvarligt beslut som
            riksdagen fattar. Vi gör det, som sagts tidigare, normalt på folkrättslig
            grund utifrån FN-mandat eller inbjudan från mottagandelandet.
            Det är en mycket speciell situation, och hänvisningen till Wienkonventionen
            och den situation som råder är en viktig grund för vårt agerande
            även här. Vi noterar naturligtvis också samtycket som uttryckts
            från Sudans ambassad i den här delen.
          </seg>
        </u>
        <u xml:id="i-8jZ7Eo5t1bmf5QhKRsx9hz" prev="i-SeVVrn5RFx4u2fmRUA1JAL" next="i-QuxWhFkav6JH2a2GRBVUh6" who="i-H7qdW9GRQn7LaQ2UGGAvYC">
          <seg xml:id="i-2GoCuNGo62fbXXNh9Zw2Rc">
            Från Centerpartiets sida är vi tacksamma för att Försvarsmakten
            har förmåga att agera när så krävs. Våra tankar går naturligtvis
            till alla drabbade men från denna kammare särskilt till den utsända
            svenska personalen och till dem som nu ska göra den mycket svåra
            och utmanande insats som kan bli fallet i Sudan. Situationen utvecklas
            samtidigt som vi samtalar här. Jag hoppas att fönstret vi ser
            nu kan utnyttjas och att vi får en kort tidsfaktor på denna insats.
          </seg>
        </u>
        <u xml:id="i-QuxWhFkav6JH2a2GRBVUh6" prev="i-8jZ7Eo5t1bmf5QhKRsx9hz" who="i-H7qdW9GRQn7LaQ2UGGAvYC">
          <seg xml:id="i-HmQZsDKGzjSfWMHPkBo4dA">
            Tack till alla anhöriga som sänder sina kära till denna insats!
            Tack till er som gör den möjlig! Med det, herr talman, yrkar jag
            bifall till förslagen i utskottets eniga betänkande.
          </seg>
        </u>
        <note xml:id="i-UTzyswvXst5UB9KK8KqkN8">
          (Applåder)
        </note>
        <note xml:id="i-Xj2MGYqkqkBa3ufQ8yEAMy" type="speaker">
          Anf. 6 MAGNUS BERNTSSON (KD):
        </note>
        <u xml:id="i-JutdhqeZHx5RFAjH7CdaXu" next="i-F7shPRqUFeA55Z7qN6E8Ld" who="i-GTerGWWPyUkoDzcSfjEiiZ">
          <seg xml:id="i-4JvWfz5y48uWPZshRJDgw1">
            Herr talman! Utrikesutskottet lägger i dag fram detta betänkande
            om ett svenskt deltagande i evakueringsinsats i Sudan. Jag vill
            för tids vinnande inte repetera vad som redan har sagts utan för
            Kristdemokraternas räkning endast yrka bifall till utskottets
            förslag med önskan om en lyckosam insats. Jag hoppas att vi återigen
            och inom en snar framtid ska få se en fredlig utveckling i Sudan.
          </seg>
        </u>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=6"/>
        <u xml:id="i-F7shPRqUFeA55Z7qN6E8Ld" prev="i-JutdhqeZHx5RFAjH7CdaXu" who="i-GTerGWWPyUkoDzcSfjEiiZ">
          <seg xml:id="i-JzUP35cTBkGRHPG92GzDSy">
            Med detta vill jag även tacka alla inblandade.
          </seg>
        </u>
        <note xml:id="i-8ji6GfM11ueLREh65uYfC3">
          (Applåder)
        </note>
        <note xml:id="i-Sy8eaqqkLy2J2mDdHD4HZy" type="speaker">
          Anf. 7 KATARINA LUHR (MP):
        </note>
        <u xml:id="i-TT4zqnhRa1Zd1ANnee67yu" next="i-XkNimucYHGwgmBPfhdx9UE" who="i-9N94VnavhL9irJidF3qceM">
          <seg xml:id="i-GDaVxV8JTN9b3yu9jnjWEy">
            Herr talman! Det mesta är redan sagt. Som vi hört från tidigare
            talare är läget i Sudan mycket allvarligt. Situationen i Khartoum
            är kritisk, och säkerhetsläget har ytterligare förvärrats. Strider
            pågår inne i staden, och det är stor brist på förnödenheter. I
            ett sådant läge måste Sverige agera och säkerställa tryggheten
            för våra egna utsända och deras familjer men också för andra svenskar
            och annan internationell personal som befinner sig i landet.
          </seg>
        </u>
        <u xml:id="i-XkNimucYHGwgmBPfhdx9UE" prev="i-TT4zqnhRa1Zd1ANnee67yu" next="i-YBqpDnaY6xUUhn9ihEr6Da" who="i-9N94VnavhL9irJidF3qceM">
          <seg xml:id="i-QA2stSBpVxjBuTMG75LQEg">
            Detta är vad regering och riksdag nu gör tillsammans. Genom regeringsbeslutet
            den 17 april om att ge Försvarsmakten i uppdrag att evakuera samt
            dagens beslut i riksdagen om att ge ett utökat mandat hoppas jag
            att vi har gjort allt för att lyckas med evakueringen. Sudan har
            dessutom gett tillstånd till en sådan operation via sin ambassad
            i Stockholm.
          </seg>
        </u>
        <u xml:id="i-YBqpDnaY6xUUhn9ihEr6Da" prev="i-XkNimucYHGwgmBPfhdx9UE" next="i-KYmcoc87zFJuoV4RD1EN2Q" who="i-9N94VnavhL9irJidF3qceM">
          <seg xml:id="i-W6KTpevcuwEtogAVksameC">
            Ärendet handlar om Sveriges möjligheter att agera så snabbt och
            flexibelt som möjligt vid evakuering, men jag vill även säga några
            ord om Sudan.
          </seg>
        </u>
        <u xml:id="i-KYmcoc87zFJuoV4RD1EN2Q" prev="i-YBqpDnaY6xUUhn9ihEr6Da" next="i-56mvXkKUWPnhDqckKuGoow" who="i-9N94VnavhL9irJidF3qceM">
          <seg xml:id="i-RW8y8fz5bWZGxdRr97FwNu">
            De strider som pågår just nu är en katastrof för folket i Sudan.
            Landet har en konfliktfylld bakgrund och har de senaste åren drabbats
            hårt av klimatförändringar. De skulle behöva fred och demokrati
            för att kunna bygga en hållbar framtid. Det är viktigt att Sverige
            nu inte vänder sudaneserna ryggen utan i den mån det går fortsätter
            stötta vapenstillestånd och fredsavtal och låter våra humanitära
            insatser fortgå, om än genom andra kanaler än nu om så behövs.
          </seg>
        </u>
        <u xml:id="i-56mvXkKUWPnhDqckKuGoow" prev="i-KYmcoc87zFJuoV4RD1EN2Q" next="i-T8GuWMGJgFZiozQDGfCVh2" who="i-9N94VnavhL9irJidF3qceM">
          <seg xml:id="i-JkHu66PbieZ4D8TEvrdYiB">
            Vi hoppas nu att insatsen ska ha framgång så att vi mycket snart
            får se våra utsända samt alla berörda tryggt hemma i Sverige igen.
          </seg>
        </u>
        <u xml:id="i-T8GuWMGJgFZiozQDGfCVh2" prev="i-56mvXkKUWPnhDqckKuGoow" who="i-9N94VnavhL9irJidF3qceM">
          <seg xml:id="i-M13wAiNNSVddN1KTteoMUV">
            Miljöpartiet står bakom utskottsinitiativet, och jag yrkar bifall
            till utskottets förslag i betänkandet. Vi står också bakom Miljöpartiets
            och Vänsterpartiets särskilda yttrande.
          </seg>
        </u>
        <note xml:id="i-8V2bsWUzasUZM7oCLvkjnA">
          (Applåder)
        </note>
        <note xml:id="i-MR2zTgC4u6KbavnR1o4iUy" type="speaker">
          Anf. 8 MARTIN MELIN (L):
        </note>
        <u xml:id="i-PJazBxZAkrSzHCqspnznxQ" next="i-GQtX3NuGDGb5GqRuDA3nv3" who="i-4GBc1kddnipzhFGaGt69TR">
          <seg xml:id="i-H2kB4Je5ESd455CXurjTqE">
            Herr talman! Med anledning av det allvarliga och försämrade säkerhetsläget
            i Sudan och den fara det medför för de svenska medborgarna i landet
            har Liberalerna i dag, genom att godkänna det utskottsinitiativ
            som utrikesutskottet har tagit fram under helgen, givit regeringen
            mandat att använda väpnad militär personal för att genomföra en
            evakuering och vid behov en fritagningsinsats av de svenska medborgare
            som befinner sig i landet.
          </seg>
        </u>
        <u xml:id="i-GQtX3NuGDGb5GqRuDA3nv3" prev="i-PJazBxZAkrSzHCqspnznxQ" who="i-4GBc1kddnipzhFGaGt69TR">
          <seg xml:id="i-NcKi4PBgfiw81qNVpSbM2K">
            Jag har högsta förtroende för den personal från Försvarsmakten
            som ska genomföra detta mycket, mycket svåra uppdrag. Jag yrkar
            bifall till utskottets förslag i betänkandet.
          </seg>
        </u>
        <note xml:id="i-R9n6S9fW5AWDer7xZvbyXY">
          (Applåder)
        </note>
        <note xml:id="i-QfAcStZCRLm4WveJLCQ8wR">
          Överläggningen var härmed avslutad.
        </note>
        <note xml:id="i-LMjMMVgt9B8hfPma5nuk6Y">
          (Beslut fattades under § 2.)
        </note>
      </div>
      <div type="debateSection" xml:id="i-EnDb9C7Zt21hvTLKD9Aadu">
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=1"/>
        <note xml:id="i-uHAYCYbaXVXhchpvMWiuC" type="title">
          § 2 Beslut om ärende som slutdebatterats vid dagens sammanträde
        </note>
        <note xml:id="i-Di1yhHmBQm2bi7pcfsVrRw" type="title">
          UU17 Svenskt deltagande i evakueringsinsats i Sudan
        </note>
        <note xml:id="i-B4fH26umSpdYhfx6Z5uYNn">
          Kammaren biföll utskottets förslag.
        </note>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=7"/>
        <note xml:id="i-KQ1w6ST75YqzcQndgwJgNe" type="speaker">
          Anf. 9 TALMANNEN:
        </note>
        <u xml:id="i-NAJ1rJgQTT31GSavixenXk" who="unknown">
          <seg xml:id="i-SZ5poQNgzyCDfBkVaj8RU8">
            Innan vi avrundar dagens sammanträde vill jag framföra ett varmt
            tack till alla anställda i riksdagen som har arbetat hårt under
            helgen för att se till att ärendet har kunnat hanteras på detta
            synnerligen skyndsamma sätt.
          </seg>
        </u>
        <note xml:id="i-Nh2fhPuB2cEp1cq9P9N73r">
          (Applåder)
        </note>
      </div>
      <div type="commentSection" xml:id="i-4QBowou3ET9fE68Hq9NRTN">
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=1"/>
        <note xml:id="i-C4dZvFXtXfdAjVpD9nZtBt" type="title">
          § 3 Kammaren åtskildes kl. 10.54.
        </note>
        <note xml:id="i-6pjQnxx4WbuKb1spspTTnP">
          Sammanträdet leddes av talmannen.
        </note>
        <note xml:id="i-7KJUHWaeNvsJp8PKd4Gqsn">
          Vid protokollet
        </note>
        <note xml:id="i-R16bErPvDGSj9b2b4PXZXF">
          INGVAR MATTSON
        </note>
        <note xml:id="i-EgdthKrtsaMtJCHYSMg6t8">
          /Olof Pilo
        </note>
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=8"/>
        <note xml:id="i-Ump1YYEwrKCqbvD9ZsGUGF" type="title">
          Innehållsförteckning
        </note>
      </div>
      <div xml:id="i-U3AKoLKTddrVi8eBMnuLfq" type="commentSection" subtype="tableOfContents">
        <pb facs="http://data.riksdagen.se/fil/E009461E-F53F-4CB9-9662-E167ECD0DB90#page=1"/>
        <note xml:id="i-8YG64ayrdjuc5Pfh3gRp4n" type="title">
          § 1 Svenskt deltagande i evakueringsinsats i Sudan
        </note>
        <note xml:id="i-FVNoDbANGicxV2ybWuHAmS">
          Utrikesutskottets betänkande 2022/23:UU17
        </note>
        <note xml:id="i-RFxCpct9Sz71sdnuxeR9Dk">
          Anf. 1 ARON EMILSSON (SD)
        </note>
        <note xml:id="i-XuSJyNca9sNSj9Y3PZtN8A">
          Anf. 2 ALEXANDRA VÖLKER (S)
        </note>
        <note xml:id="i-3o1AQpSXUhBJfS7y9GyhFK">
          Anf. 3 ANN-SOFIE ALM (M)
        </note>
        <note xml:id="i-KWTup9D6oZtAsJ4vxbhgUS">
          Anf. 4 HÅKAN SVENNELING (V)
        </note>
        <note xml:id="i-X1Lvfdjpp8DeWQNMLGiWrG">
          Anf. 5 KERSTIN LUNDGREN (C)
        </note>
        <note xml:id="i-WMFKSaA1UYRa9BUphpstXD">
          Anf. 6 MAGNUS BERNTSSON (KD)
        </note>
        <note xml:id="i-9WvgdWdSMt8WfCGobQXnst">
          Anf. 7 KATARINA LUHR (MP)
        </note>
        <note xml:id="i-5nNPDXrwDZCEDo4bSZp14L">
          Anf. 8 MARTIN MELIN (L)
        </note>
        <note xml:id="i-Fd1P8k61jsFRGifvuFUdZv">
          (Beslut fattades under § 2.)
        </note>
        <note xml:id="i-Ezu6wxciUdmYB6UtsLvhZQ" type="title">
          § 2 Beslut om ärende som slutdebatterats vid dagens sammanträde
        </note>
        <note xml:id="i-VKjzC9DjYRjv1qAVAMKN5M" type="title">
          UU17 Svenskt deltagande i evakueringsinsats i Sudan
        </note>
        <note xml:id="i-VEVnGdRqbMZrHkvaX8Moev">
          Anf. 9 TALMANNEN
        </note>
        <note xml:id="i-Xz1gPqdPjPAPsQSoTKG4CD" type="title">
          § 3 Kammaren åtskildes kl. 10.54.
        </note>
        <note xml:id="i-3qnBgNHsAt3u4zhCHKAJ4h">
          Tryck: Elanders Sverige AB, Vällingby 2023
        </note>
      </div>
    </body>
  </text>
</TEI>
