<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Swedish parliamentary record 202223, number 90</title>
      </titleStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Swedish parliamentary record 202223, number 90</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-202223--90</head>
        <docDate when="2022">2022</docDate>
      </div>
    </front>
    <body>
      <div type="debateSection" xml:id="i-5u7qQzFB1eiVZGzrbvQ6mC">
        <note xml:id="i-3sSkkKMsAVFkcgEfJUkReQ">
          § 1 Debatt med anledning av vårpropositionens avlämnande
        </note>
        <note xml:id="i-E9bZXcF3ZBBDy1G3vL6wjp">
          Proposition
        </note>
        <note xml:id="i-DAVaGwuh3EZhVTfHBwEKA6">
          2022/23:100 2023 års ekonomiska vårproposition anmäldes.
        </note>
        <note xml:id="i-Jg4Rii6q7GCQCkjRckd4YG">
          Finansministern överlämnade 2023 års ekonomiska vårproposition
          2022/23:100.
        </note>
        <note xml:id="i-WX3R99b6ffoU8wUmBoPaFg" type="speaker">
          Anf. 1 Finansminister ELISABETH SVANTESSON (M):
        </note>
        <u xml:id="i-UrXnrjEd1bSvUPoGzhB7He" next="i-RjqYaaPnpovV9YwxpbeVRE" who="i-84DiaFjYsBoBUQnKJiSte9">
          <seg xml:id="i-9CCGztnAFD89Mw48LZPtsn">
            Herr talman! Vi är här för att debattera regeringens vårbudget,
            som jag precis har lämnat över här i riksdagen. Jag återkommer
            strax till den.
          </seg>
        </u>
        <u xml:id="i-RjqYaaPnpovV9YwxpbeVRE" prev="i-UrXnrjEd1bSvUPoGzhB7He" next="i-8ZMH5XongE6fdxMnUTz7G3" who="i-84DiaFjYsBoBUQnKJiSte9">
          <seg xml:id="i-GpA5gWeyWqgGkgrFZiPqWW">
            Låt mig först säga några ord om den ekonomiska miljö som budgeten
            läggs fram i och som vi befinner oss i. Under förra veckan besökte
            jag Washington och träffade finansministrar och centralbankschefer
            från stora delar av världen. Där var två teman återkommande. Det
            ena var naturligtvis Rysslands krig i och mot Ukraina, både hur
            det drabbar ukrainare och hur det påverkar världsekonomin. Det
            andra, som ständigt kom upp vid varje möte, var hur vi kan bekämpa
            den mycket höga inflationen.
          </seg>
        </u>
        <u xml:id="i-8ZMH5XongE6fdxMnUTz7G3" prev="i-RjqYaaPnpovV9YwxpbeVRE" next="i-KbgFNKvoqzgx3iJ6J1FDfT" who="i-84DiaFjYsBoBUQnKJiSte9">
          <seg xml:id="i-L8y6WSzzhRyXT6ZZo7s8UN">
            Herr talman! Världsekonomin tyngs just nu av hög inflation, stigande
            räntor och mycket stor osäkerhet. Det är ett besvärligt ekonomiskt
            läge och ett spänt geopolitiskt läge. Rysslands krig i Ukraina
            och ökade spänningar också mellan Kina och västvärlden riskerar
            att påverka världshandeln, inflationen och den internationella
            handeln negativt. Allt detta är viktigt att ha med sig, för det
            är den omvärldskontexten som Sverige som en liten ekonomi befinner
            sig i.
          </seg>
        </u>
        <u xml:id="i-KbgFNKvoqzgx3iJ6J1FDfT" prev="i-8ZMH5XongE6fdxMnUTz7G3" next="i-L5amEcSePHk5U2K1ZbPGfk" who="i-84DiaFjYsBoBUQnKJiSte9">
          <seg xml:id="i-FqZhdER9gS8c8B7po1NCXV">
            Här hemma läggs nu vårbudgeten fram i ett läge där även vi har
            rekordhög inflation. Det slår hårt mot människors ekonomi, för
            vissa på ett helt brutalt sätt. Regeringens nya prognos bekräftar
            också att Sverige befinner sig i en lågkonjunktur som väntas hålla
            i sig en bit in på 2025. Det är ett exceptionellt läge, och det
            kommer att vara jobbigt ett tag framöver.
          </seg>
        </u>
        <u xml:id="i-L5amEcSePHk5U2K1ZbPGfk" prev="i-KbgFNKvoqzgx3iJ6J1FDfT" next="i-GYXJDbSfmUWCNnpdveyGmP" who="i-84DiaFjYsBoBUQnKJiSte9">
          <seg xml:id="i-JYMCvTVMAiwjarjBvq2MHT">
            Att vi skulle stå inför en ekonomisk vinter stod klart redan
            i höstas när vi lade fram budgeten för detta år. Vi tog höjd för
            detta. Genom att vara återhållsamma kunde vi balansera behovet
            av att dämpa inflationen och samtidigt prioritera viktiga uppgifter.
          </seg>
        </u>
        <u xml:id="i-GYXJDbSfmUWCNnpdveyGmP" prev="i-L5amEcSePHk5U2K1ZbPGfk" next="i-8PxvuwDgorGSYdWLzdiMZN" who="i-84DiaFjYsBoBUQnKJiSte9">
          <seg xml:id="i-4NUsgyc4eJAaB1wmF69iBa">
            Vi stärkte resurserna till rättsväsendet och polisen, gjorde
            stora satsningar på försvaret och gav tillskott till välfärden
            genom 12 miljarder kronor till kommuner och regioner.
          </seg>
        </u>
        <u xml:id="i-8PxvuwDgorGSYdWLzdiMZN" prev="i-GYXJDbSfmUWCNnpdveyGmP" next="i-X5psVUmjrev5iMorJpRtbq" who="i-84DiaFjYsBoBUQnKJiSte9">
          <seg xml:id="i-4zLhU4yJKFtNsVQQ8xBAbq">
            Genom tuffa omprioriteringar bland statens utgifter kunde vi
            dessutom skapa utrymme för att på olika sätt stötta hushållen.
            Vi sänkte drivmedelsskatten, ökade reseavdraget och såg till att
            de som har det sämst ställt får förlängt bostadsbidrag.
          </seg>
        </u>
        <u xml:id="i-X5psVUmjrev5iMorJpRtbq" prev="i-8PxvuwDgorGSYdWLzdiMZN" next="i-7bkH9Poc5gFsUK3q3FF2cZ" who="i-84DiaFjYsBoBUQnKJiSte9">
          <seg xml:id="i-NGSVJVNmqvCKp4chJpsfTC">
            Regeringen har dessutom presenterat stora elstöd, varav en hel
            del redan är utbetalade, för att underlätta för hushåll som har
            höga elkostnader. Jag ska också addera att många ersättningar,
            till exempel garantipension och studiestöd, skrevs upp den 1 januari.
          </seg>
        </u>
        <u xml:id="i-7bkH9Poc5gFsUK3q3FF2cZ" prev="i-X5psVUmjrev5iMorJpRtbq" next="i-DYriBEqMSgRbcqcWWsAHWw" who="i-84DiaFjYsBoBUQnKJiSte9">
          <seg xml:id="i-HxXncUHf8gujpNVUhzySdk">
            Allt detta gjorde vi i budgeten för 2023.
          </seg>
        </u>
        <u xml:id="i-DYriBEqMSgRbcqcWWsAHWw" prev="i-7bkH9Poc5gFsUK3q3FF2cZ" next="i-yFdaJmC9zdWZFm5cSAgUr" who="i-84DiaFjYsBoBUQnKJiSte9">
          <seg xml:id="i-YRFws2SKn51UXMRcXv6pr2">
            Herr talman! I vårpropositionen presenterar jag nu en tydlig
            plan i tre delar. Den första delen handlar om att bekämpa inflationen
            samtidigt som vi stöttar hushållen, den andra delen handlar om
            att stärka arbetslinjen och den tredje delen handlar om att på
            sikt ta tag i strukturreformer som gör att svensk tillväxt kan
            öka mycket bättre och starkare än vad den har gjort under lång
            tid.
          </seg>
        </u>
        <u xml:id="i-yFdaJmC9zdWZFm5cSAgUr" prev="i-DYriBEqMSgRbcqcWWsAHWw" next="i-C3GPSK2mSrTz3TcTnibs2H" who="i-84DiaFjYsBoBUQnKJiSte9">
          <seg xml:id="i-Fn5oMigrEen27TMd4Q54wd">
            När det gäller att bekämpa inflationen kanske någon tycker att
            jag upprepar mig. Ja, det kommer jag att göra ända till den dag
            då inflationen är dämpad och har gått ned, för det finns ingenting
            som skulle vara så skadligt för enskilda människor, för löntagare
            eller för svensk ekonomi som att inflationen fortsätter att öka.
            Den som tror något annat misstar sig kraftigt. Jag vet att det
            finns partier i denna kammare som har avvikande meningar, men
            jag menar att det nu krävs återhållsamhet.
          </seg>
        </u>
        <u xml:id="i-C3GPSK2mSrTz3TcTnibs2H" prev="i-yFdaJmC9zdWZFm5cSAgUr" next="i-XTo8dBXCs6T3k746wSqN9H" who="i-84DiaFjYsBoBUQnKJiSte9">
          <seg xml:id="i-QwyTRvEzaVbLN2v17As4TA">
            Vi måste ta Sverige igenom detta och dämpa inflationen, men vi
            här inne är inte de enda som har ansvar. Riksbanken har sin del
            av ansvaret, och parterna har visat stort ansvarstagande under
            lönerörelsen.
          </seg>
        </u>
        <u xml:id="i-XTo8dBXCs6T3k746wSqN9H" prev="i-C3GPSK2mSrTz3TcTnibs2H" next="i-Ddxxa4mYqmzBaA9VbCfwF7" who="i-84DiaFjYsBoBUQnKJiSte9">
          <seg xml:id="i-7S8yKP2ZjhwN998UMEnh6v">
            Samma ansvar behöver också tas av företag, exempelvis i livsmedelsbranschen,
            så att de inte som tidigare går fram med stora prisökningar. Regeringen
            följer den utvecklingen noga, och jag kommer att återkomma till
            matjättarna. Vi ser att de nu börjar sänka priserna, men det måste
            fortsätta. Inflationen måste dämpas.
          </seg>
        </u>
        <u xml:id="i-Ddxxa4mYqmzBaA9VbCfwF7" prev="i-XTo8dBXCs6T3k746wSqN9H" next="i-PcCpv46pekQ4F6p8M23FzR" who="i-84DiaFjYsBoBUQnKJiSte9">
          <seg xml:id="i-WHwZMjiSHe38TVKnPRk72D">
            Herr talman! När det gäller matpriser har regeringen och Sverigedemokraterna
            tillsammans förlängt skattenedsättningen för jordbruksdiesel så
            att också kostnaderna för att tillverka och producera mat blir
            lägre.
          </seg>
        </u>
        <u xml:id="i-PcCpv46pekQ4F6p8M23FzR" prev="i-Ddxxa4mYqmzBaA9VbCfwF7" next="i-JzzN9oQ7Rg4aM1tNeywoUH" who="i-84DiaFjYsBoBUQnKJiSte9">
          <seg xml:id="i-AFR4zeYLs4y1knPaXZF1Un">
            Herr talman! Kämpigast just nu är det kanske för många ensamstående
            mammor och pappor med små inkomster. De vänder på varje krona
            för att få pengarna att räcka till. Det är oerhört tufft. Jag
            vet det. Det är därför vi nu höjer men också förlänger det tillfälliga
            bostadsbidraget för ekonomiskt utsatta barnfamiljer. Det är en
            träffsäker åtgärd för dem som har det allra tuffast.
          </seg>
        </u>
        <u xml:id="i-JzzN9oQ7Rg4aM1tNeywoUH" prev="i-PcCpv46pekQ4F6p8M23FzR" next="i-zUMYBrhgPPMVkUkoCQaQz" who="i-84DiaFjYsBoBUQnKJiSte9">
          <seg xml:id="i-5NFokhYNXVwe57uqXrEuME">
            Som jag sa tidigare har vi också stärkt reseavdraget och sänkt
            drivmedelsskatten. Detta är viktigt för alla som är beroende av
            bilen för att ta sig till jobbet eller skjutsa sina barn till
            skolan, men det är viktigt också för pensionärer som bor på landsbygden
            och som inte har något annat alternativ än att ta bilen när de
            ska handla.
          </seg>
        </u>
        <u xml:id="i-zUMYBrhgPPMVkUkoCQaQz" prev="i-JzzN9oQ7Rg4aM1tNeywoUH" next="i-X8dLjZ5QjD3CmsR6yveiR4" who="i-84DiaFjYsBoBUQnKJiSte9">
          <seg xml:id="i-tDKrpiTfXKmgUCG9Q99qB">
            Herr talman! I denna svåra ekonomiska tid vill jag bara säga
            att det är fantastiskt att se alla krafter i civilsamhället som
            just nu gör allt de kan för att underlätta för dem som har det
            allra tuffast. Jag har själv vid flera tillfällen besökt Vid Din
            Sida här i Stockholm, som arbetar med hemlösa pensionärer, men
            det finns många fler. Det är Stadsmissionen, det är Majblomman
            och det är Frälsningsarmén och många fler som gör mycket just
            nu för att hjälpa de mest utsatta. I vårändringsbudgeten stöttar
            vi dessa organisationer för att de ska kunna fortsätta sitt arbete
            för människor som har drabbats av hemlöshet eller social utslagning.
          </seg>
        </u>
        <u xml:id="i-X8dLjZ5QjD3CmsR6yveiR4" prev="i-zUMYBrhgPPMVkUkoCQaQz" next="i-MpYJMv9kkAV34Ysoxiugxu" who="i-84DiaFjYsBoBUQnKJiSte9">
          <seg xml:id="i-Rjk5crMf36s7nXobLpfBmv">
            Herr talman! Det var den första delen av planen – att bekämpa
            inflationen.
          </seg>
        </u>
        <u xml:id="i-MpYJMv9kkAV34Ysoxiugxu" prev="i-X8dLjZ5QjD3CmsR6yveiR4" next="i-PjJdEJWZmCV32yhZ5kE3No" who="i-84DiaFjYsBoBUQnKJiSte9">
          <seg xml:id="i-5xwPDb6GfRea8eRcZDpsNf">
            Den andra delen handlar om att tackla lågkonjunkturen genom att
            stärka arbetslinjen. När ekonomin nu vänder nedåt drabbas de som
            redan i dag är arbetslösa eller de som nu riskerar arbetslöshet
            och som kommer att bli arbetslösa under de här åren. Som det ser
            ut nu kommer inte arbetslösheten att stiga så mycket, men den
            är redan på en alldeles för hög nivå.
          </seg>
        </u>
        <u xml:id="i-PjJdEJWZmCV32yhZ5kE3No" prev="i-MpYJMv9kkAV34Ysoxiugxu" next="i-NV5NFysLGJPPzN8Wc38qth" who="i-84DiaFjYsBoBUQnKJiSte9">
          <seg xml:id="i-MB6Ha71zm5FtRHkJ5dPDvc">
            Det vi gör i budgeten är att se till att vuxna som saknar rätt
            utbildning ska kunna komma i arbete snabbare, och vi ökar platserna
            på gymnasial yrkesinriktad vuxenutbildning och på yrkeshögskolan.
            Allt detta är oerhört viktigt för att man ska få en möjlighet
            att ta sig tillbaka till och in på arbetsmarknaden.
          </seg>
        </u>
        <u xml:id="i-NV5NFysLGJPPzN8Wc38qth" prev="i-PjJdEJWZmCV32yhZ5kE3No" next="i-9v2VSMLKWSmAYCV8udPrBr" who="i-84DiaFjYsBoBUQnKJiSte9">
          <seg xml:id="i-Een7XAdcrhPznu8NpxrH6J">
            Regeringens besked är samtidigt tydligt: Vi kommer att öka drivkrafterna
            till arbete. Vi tar de första stegen till en stor bidragsreform
            när vi nu utreder aktivitetskrav. Den som har ett försörjningsstöd
            och har arbetsförmåga ska inte lämnas i passivitet utan vara heltidsaktiv.
            Detta är viktigt för att komma närmare och inte glömmas bort.
          </seg>
        </u>
        <u xml:id="i-9v2VSMLKWSmAYCV8udPrBr" prev="i-NV5NFysLGJPPzN8Wc38qth" next="i-QcNfqvd74YMsXnzecVaN8C" who="i-84DiaFjYsBoBUQnKJiSte9">
          <seg xml:id="i-Q8tNXfpYJawcVqgqfqQJga">
            Men självfallet är det allra viktigaste för den som är arbetslös
            att få ett arbete, att ha en egen lön att leva på, att vara självförsörjd
            och att ställa klockan så att den ringer på morgonen, eller på
            kvällen för den delen om man jobbar natt, och veta att man har
            ett jobb att gå till.
          </seg>
        </u>
        <u xml:id="i-QcNfqvd74YMsXnzecVaN8C" prev="i-9v2VSMLKWSmAYCV8udPrBr" next="i-M3jXdn36qaSshGeb3SBY6" who="i-84DiaFjYsBoBUQnKJiSte9">
          <seg xml:id="i-WgcMVvbv4fPyDrT11BnTs6">
            Dessutom, herr talman, vill jag ge ett besked till alla samhällsbärare
            runt om i Sverige som jobbar: Vi kommer att återkomma med skattesänkningar
            på arbete. Jag vet att ni har fått era reallöner sänkta. Vi sänkte
            skatten förra året på arbete, och vi kommer under mandatperioden
            att fortsätta att göra det.
          </seg>
        </u>
        <u xml:id="i-M3jXdn36qaSshGeb3SBY6" prev="i-QcNfqvd74YMsXnzecVaN8C" next="i-4dfG5WVKreCGKadpZeuNZW" who="i-84DiaFjYsBoBUQnKJiSte9">
          <seg xml:id="i-Cd1tYuuCQo6A1LviLD1Fvy">
            Herr talman! Den tredje delen av regeringens plan handlar om
            det lite mer långsiktiga och om att inte tappa fokus på det långsiktiga
            även om vi just nu ska hantera en mycket svår tid – att genomföra
            strukturreformer som faktiskt kan få fart på den svenska tillväxten
            igen. Det är därför som vi kommer att satsa på forskning och utveckling,
            öka kunskapsfokuset i skolan och tillsätta en produktivitetskommission
            som ska lämna konkreta förslag på hur produktiviteten i både privat
            och offentlig sektor kan växa. Varför är det viktigt? Jo, därför
            att om vi ska ha ett starkt och på sikt ökat välstånd måste tillväxten
            i Sverige stärkas. Vi ska minska företagens kostnader för administration,
            och vi ska förbättra 3:12-reglerna och främja entreprenörskap.
          </seg>
        </u>
        <u xml:id="i-4dfG5WVKreCGKadpZeuNZW" prev="i-M3jXdn36qaSshGeb3SBY6" next="i-3yx5q3WAHnYzX3uvMohauT" who="i-84DiaFjYsBoBUQnKJiSte9">
          <seg xml:id="i-WHyx8AxTXBZD57nR3moaMk">
            Och inte minst, herr talman, krävs det att svenska företag får
            tillgång till ren, planerbar och fossilfri el. Det är viktigt
            för företagen, men det är också mycket viktigt för att pressa
            ned utsläppen. Det är genom kärnkraft, vindkraft, solkraft och
            vattenkraft – men mer kärnkraft – som vi kan ställa om vårt samhälle
            med elektrifiering och pressa ned utsläppen.
          </seg>
        </u>
        <u xml:id="i-3yx5q3WAHnYzX3uvMohauT" prev="i-4dfG5WVKreCGKadpZeuNZW" next="i-59deiVqPRvFWzqPehVqg8q" who="i-84DiaFjYsBoBUQnKJiSte9">
          <seg xml:id="i-VZuZPNszBPgw1bd3KbqcDe">
            Herr talman! Det finns ett område som är alldeles särskilt bekymmersamt,
            och det är att barn med vapen i hand släcker livet på andra barn.
            Det är en helt nattsvart utveckling som ingen av oss kan acceptera.
            I budgeten satsar vi på att förebygga att barn dras in i kriminalitet.
            Vi förstärker statsbidraget till kommuner för familjehemsplaceringar,
            och vi riktar mer stöd till barn med neuropsykiatriska funktionsnedsättningar.
            Det behövs. Färre barn ska hamna i kriminalitet. Inga barn ska
            hamna i kriminalitet.
          </seg>
        </u>
        <u xml:id="i-59deiVqPRvFWzqPehVqg8q" prev="i-3yx5q3WAHnYzX3uvMohauT" next="i-BfkZmhpNaUrmZYjbKzVV2a" who="i-84DiaFjYsBoBUQnKJiSte9">
          <seg xml:id="i-TxD5aXC7nYsxe3D8EPahvd">
            Herr talman! Tryggheten är vår tids frihetsfråga, inte bara för
            barn och unga utan för oss alla. Och att hemmet fortfarande 2023
            är den farligaste platsen för kvinnor är helt oacceptabelt. Och
            att barn och unga är rädda för att gå hem från sin träning eller
            från sin fritidsaktivitet är inte heller en utveckling som vi
            i de fyra samarbetspartierna kommer att acceptera.
          </seg>
        </u>
        <u xml:id="i-BfkZmhpNaUrmZYjbKzVV2a" prev="i-59deiVqPRvFWzqPehVqg8q" next="i-X9rgywc6e6EQj8kWYQUZpu" who="i-84DiaFjYsBoBUQnKJiSte9">
          <seg xml:id="i-QbA4jJupkyBdXGbnfmFsXC">
            Vi tar denna utveckling på allvar och gör både i årets budget
            och i vårändringsbudgeten fler satsningar exempelvis på kriminalvården.
            Vi satsar också på Säpo. Varför gör vi det? Jo, vi ser att auktoritära
            stater, terrorister och grov organiserad brottslighet gör att
            den svenska inre säkerheten också pressas och hotas från flera
            olika håll. För att skydda våra gränser fortsätter vi att stärka
            det militära försvaret och förbereder Sverige för Natomedlemskap
            så att vi kan försvara oss och vår frihet på allra bästa sätt,
            nämligen tillsammans med andra.
          </seg>
        </u>
        <u xml:id="i-X9rgywc6e6EQj8kWYQUZpu" prev="i-BfkZmhpNaUrmZYjbKzVV2a" next="i-ETkNh2WDUMNpLQ7jMQfn41" who="i-84DiaFjYsBoBUQnKJiSte9">
          <seg xml:id="i-H3tZ49NiBr2DyxVgYedLaj">
            Herr talman! Många kommuner och regioner har det också tufft
            just nu. Även om sektorn de senaste åren har gått med stora vinster
            pressas nu många av den brutalt höga inflationen. Det viktigaste
            vi kan göra för dem, för hushåll och för företag är att bekämpa
            inflationen. Men i årets budget stärkte vi också sektorn med 12
            miljarder kronor. Det är stora tillskott. Och vi kommer att återkomma
            i budgetpropositionen med en bedömning av utvecklingen nästa år.
            Vi ser att många kämpar. Men vi kommer inte och vi kan inte kompensera
            för alla kostnadsökningar på grund av inflation. Men vi ser sektorn,
            och vi kommer att återkomma till hösten.
          </seg>
        </u>
        <u xml:id="i-ETkNh2WDUMNpLQ7jMQfn41" prev="i-X9rgywc6e6EQj8kWYQUZpu" next="i-8qY3P4zfxPuBV77qQ1kpu3" who="i-84DiaFjYsBoBUQnKJiSte9">
          <seg xml:id="i-CY1GKZDa9o3RWCGCgUvUG8">
            Herr talman! Det kommer att vara kämpigt för många en tid framöver.
            Men för att det snart ska komma en ljusning arbetar regeringen
            med en tydlig plan där rätt saker görs i rätt ordning. Och jag
            kan lova att steg för steg, reform för reform ska vi ta oss igenom
            denna ekonomiska vinter. Inflationen ska bekämpas, och tillväxten
            ska stärkas. Sverige ska vara ett tryggt land och ett land där
            flit och ansträngning betalar sig, där vi har en välfärd att lita
            på, där vård ges i rätt tid och där barn rustas med de kunskaper
            som de behöver för att klara att möta vuxenlivet. Sverige ska
            helt enkelt bli ett bättre land att leva i.
          </seg>
        </u>
        <u xml:id="i-8qY3P4zfxPuBV77qQ1kpu3" prev="i-ETkNh2WDUMNpLQ7jMQfn41" who="i-84DiaFjYsBoBUQnKJiSte9">
          <seg xml:id="i-RMJX7A7q4MtnHF74MSLWrQ">
            Herr talman! Slutligen: Regeringen har ansvar, och regeringen
            tar ansvar för att sätta Sverige på rätt kurs igen.
          </seg>
        </u>
        <note xml:id="i-NCRKKJTsGVf6v1bRhdJ7qY">
          (Applåder)
        </note>
        <note xml:id="i-4WTSGrbae8cQCedDfLEXRh" type="speaker">
          Anf. 2 TALMANNEN:
        </note>
        <u xml:id="i-EnXV4KMnoAZgv3sphhdvTc" who="unknown">
          <seg xml:id="i-H77EW7LHwJQdcRny9z7YmK">
            Det är inte tillåtet med opinionsyttringar på läktaren.
          </seg>
        </u>
        <note xml:id="i-A4KyRhB1nzm7JL2zag67Ha" type="speaker">
          Anf. 3 MIKAEL DAMBERG (S):
        </note>
        <u xml:id="i-YWS1oQYq21sN4ebb6XF8Dt" next="i-AgV7BdLdWYdRYpdujzadj5" who="i-Spsbo7A5zikEeUY3JEYcNV">
          <seg xml:id="i-JEU3PuA79p5M2mh2QrxW8b">
            Herr talman! Sverige och världen befinner sig i ett nytt ekonomiskt
            läge. Efter år av god ekonomisk utveckling prövades hela samhällsekonomin
            av pandemins härjningar. Nedgången blev kraftig men kortvarig,
            och återhämtningen var snabb.
          </seg>
        </u>
        <u xml:id="i-AgV7BdLdWYdRYpdujzadj5" prev="i-YWS1oQYq21sN4ebb6XF8Dt" next="i-FciAkKwqYt8QYgMGPNEs5i" who="i-Spsbo7A5zikEeUY3JEYcNV">
          <seg xml:id="i-CxH6WSDJWXtCxTHTdbFiwE">
            Sedan kom kriget. Den brutala och olagliga invasionen av Ukraina
            har ritat om den säkerhetspolitiska kartan. Men dess ekonomiska
            konsekvenser har fått stora följder över hela världen och för
            Sverige. Nu står vi på branten av en lågkonjunktur. Kostnadskrisen
            slår med full kraft mot vanliga hushåll, mot sjukvården och skolan,
            mot företag och jobb. Svallvågorna i världsekonomin märks i vanliga
            människors vardag. Många föräldrar, framför allt ensamstående,
            uppger att de har svårt att sätta näringsriktig mat på bordet.
            Barnen får gå hungriga till skolan. De pensionärer som har byggt
            Sverige till det land som vi är så stolta över får vända på varenda
            krona för att ha råd med räkningarna. Studenter får tacka nej
            till drömutbildningen för att de inte får det att gå ihop när
            bostadsbristen och kostnadskrisen pressar från var sitt håll.
          </seg>
        </u>
        <u xml:id="i-FciAkKwqYt8QYgMGPNEs5i" prev="i-AgV7BdLdWYdRYpdujzadj5" next="i-R3RSc6joiorNEVkBpHb462" who="i-Spsbo7A5zikEeUY3JEYcNV">
          <seg xml:id="i-BAqVYYnP4Nq6rw7oNccbrr">
            Faktum är, herr talman, att den ekonomiska press som många svenskar
            nu upplever inte liknar någonting som vi har sett på decennier.
            Inflationen har ätit upp flera års reallöneökningar. Vi får gå
            tillbaka till 1950-talet för att hitta en motsvarande ökning av
            matpriserna. För många handlar det inte om att dra ned på en fika
            på stan eller ställa in en semesterresa, utan det handlar om att
            pengarna faktiskt inte räcker till för att mätta hela familjen.
            Det är en rent existentiell fråga som utmanar hela vårt samhälle.
            Det urholkar samhällsgemenskapen. Tilltron till att samhället
            klarar av prövningar och att vi är starka tillsammans gröps ur
            när man ser att den egna privatekonomin lämnas i sticket medan
            politiken inte klarar av att leverera. En ny ekonomisk verklighet
            kräver ett handlingskraftigt politiskt ledarskap i Sverige.
          </seg>
        </u>
        <u xml:id="i-R3RSc6joiorNEVkBpHb462" prev="i-FciAkKwqYt8QYgMGPNEs5i" next="i-C8WSWu7JcYSZdEvDtAbPee" who="i-Spsbo7A5zikEeUY3JEYcNV">
          <seg xml:id="i-UbiGR6n9EDnxH9zdxCtqRk">
            Herr talman! Sverige har i grunden goda förutsättningar att klara
            denna lågkonjunktur tack vare en ansvarsfull politik av tidigare
            regeringar. Statsskulden är låg, de offentliga finanserna är urstarka,
            sysselsättningsgraden är hög och andelen personer som lever på
            sociala ersättningar och bidrag har inte varit så här låg sedan
            SCB började mäta detta. Men det är ingen naturlag. Det kan förändras
            snabbt.
          </seg>
        </u>
        <u xml:id="i-C8WSWu7JcYSZdEvDtAbPee" prev="i-R3RSc6joiorNEVkBpHb462" next="i-ErfzwF9fn95iQzyyeTb5ES" who="i-Spsbo7A5zikEeUY3JEYcNV">
          <seg xml:id="i-FDJETNTTZiaqdQxAydpnka">
            Det var många av oss som var med under 90-talskrisen och under
            finanskrisen 2007 och 2008. Starka offentliga finanser kan ganska
            snabbt urholkas när politiken inte orkar ta kontroll över utvecklingen.
            Det är viktigt att politiken är ansvarsfull när tiderna är tuffa.
            Men det spelar faktiskt roll vad man använder det ekonomiska utrymmet
            till. Finanspolitiken har en viktig roll att spela. Elisabeth
            Svantesson och Oscar Sjöstedt kan inte ducka detta ansvar.
          </seg>
        </u>
        <u xml:id="i-ErfzwF9fn95iQzyyeTb5ES" prev="i-C8WSWu7JcYSZdEvDtAbPee" next="i-P4z31WgRKfzv8B9nq2FrTv" who="i-Spsbo7A5zikEeUY3JEYcNV">
          <seg xml:id="i-DX3w6WuWVqcYk9zdjjWh7u">
            Herr talman! I dag har regeringen och Sverigedemokraterna lagt
            fram sin vårbudget på riksdagens bord. Efter magplasket i höstbudgeten
            med löftesbrott och felprioriteringar var vi många som förväntade
            oss att kursen skulle korrigeras, att man kanske skulle ha lärt
            sig något av misstagen och att verkligheten skulle göra sig påmind
            inne i regeringskvarteren. Alla kommer ihåg elstödet som skulle
            ha varit på plats den 1 november och betalas ut före jul. Det
            präglas fortfarande av närmast totalt kaos.
          </seg>
        </u>
        <u xml:id="i-P4z31WgRKfzv8B9nq2FrTv" prev="i-ErfzwF9fn95iQzyyeTb5ES" next="i-P6URf7LkC4LH8MesZPaM8K" who="i-Spsbo7A5zikEeUY3JEYcNV">
          <seg xml:id="i-2JWwv8qvXUJJgg8RdfLZab">
            Det blev inte så bra med bränslekostnaderna, där vanligt folk
            fick nöja sig med 14 öre trots att de blivit lovade 9 kronor billigare
            bränsle vid pump. Och det var kanske inte helt lyckat att sänka
            skatten för höginkomsttagarna med 13 miljarder kronor samtidigt
            som skolan, sjukvården och omsorgen inte klarar kostnadskrisen.
            Alla var överens om att läget skulle kunna förändras och förvärras.
          </seg>
        </u>
        <u xml:id="i-P6URf7LkC4LH8MesZPaM8K" prev="i-P4z31WgRKfzv8B9nq2FrTv" next="i-HhUAP5KD54cD68SVpUFUTD" who="i-Spsbo7A5zikEeUY3JEYcNV">
          <seg xml:id="i-8HZ2s9yLM52znQnFE15FZn">
            Nu står vi här. Läget har förvärrats, lågkonjunkturen har fördjupats
            och hushållen går på knäna. Regeringen och Sverigedemokraterna
            har varit knäpptysta. Vi ser att ljuset är på, men frågan är om
            någon är hemma. Nu vet vi varför. Det blev ingen kursändring.
          </seg>
        </u>
        <u xml:id="i-HhUAP5KD54cD68SVpUFUTD" prev="i-P6URf7LkC4LH8MesZPaM8K" next="i-4Hv22jFqzE9WDNeNi2Sceo" who="i-Spsbo7A5zikEeUY3JEYcNV">
          <seg xml:id="i-QM38Qk7jUPhScxT7ebQC6v">
            Finansministern pratar ofta om att vi måste stötta dem som har
            det tufft. Men faktum är att denna grupp växer för varje dag som
            går. För varje ytterligare procent som matpriserna stiger får
            fler föräldrar svårt att sätta näringsriktig mat på bordet.
          </seg>
        </u>
        <u xml:id="i-4Hv22jFqzE9WDNeNi2Sceo" prev="i-HhUAP5KD54cD68SVpUFUTD" next="i-CWzBaTCuqoD5E9y1ZtHHeB" who="i-Spsbo7A5zikEeUY3JEYcNV">
          <seg xml:id="i-9ToBV3AtWQCkeG1ytGhbyB">
            Med denna budget blir det barnen som får ta smällen för krisen.
            Det är barnen som drabbas när föräldrarna inte får lönen att räcka
            till mat och hyra eller till att betala terminsavgiften. Det är
            barnen som drabbas när skolor tvingas säga upp lärare. Regeringen
            och Sverigedemokraterna kommer att fortsätta med strategin att
            vänta och se medan svenska hushåll upplever den hårdaste ekonomiska
            pressen på flera decennier.
          </seg>
        </u>
        <u xml:id="i-CWzBaTCuqoD5E9y1ZtHHeB" prev="i-4Hv22jFqzE9WDNeNi2Sceo" next="i-7cjA1dTRsF28tEe5JagKAg" who="i-Spsbo7A5zikEeUY3JEYcNV">
          <seg xml:id="i-MvLPGzTjH3FGQiYSwxJLF6">
            Herr talman! Sverige behöver ett handlingskraftigt politiskt
            ledarskap i tuffa tider, och när regeringen och Sverigedemokraterna
            inte agerar för att skydda vanligt folk har vi socialdemokrater
            gjort det i stället. Vi krävde att hela landet skulle få del av
            elstödet. Vi krävde att regeringen skulle ta de höga matpriserna
            på allvar och kalla till sig matkedjorna samt ge myndigheterna
            skarpare uppdrag. Vi krävde att barnfamiljerna skulle få besked
            om det tillfälliga bostadsbidraget.
          </seg>
        </u>
        <u xml:id="i-7cjA1dTRsF28tEe5JagKAg" prev="i-CWzBaTCuqoD5E9y1ZtHHeB" next="i-DBarwLXCZitNdChgK2EoiN" who="i-Spsbo7A5zikEeUY3JEYcNV">
          <seg xml:id="i-XPegiWoKmuDnQgKA44bDiX">
            Regeringen har släpat fötterna efter sig varje gång, men till
            slut har den accepterat flera av våra krav. Det oroväckande är
            att vi har en regering som inte verkar ha någon egen idé eller
            tillstymmelse till plan för hur man möter den här krisen. Därför
            har vi krävt en tydlig strategi för hur detta ekonomiska läge
            ska hanteras.
          </seg>
        </u>
        <u xml:id="i-DBarwLXCZitNdChgK2EoiN" prev="i-7cjA1dTRsF28tEe5JagKAg" next="i-9v8ajEV123GZ2CeX4AhyW8" who="i-Spsbo7A5zikEeUY3JEYcNV">
          <seg xml:id="i-VJnrmk8vGi36GCb91TXRgZ">
            För det första har vi krävt en plan för hushållens ekonomi. Svenska
            hushåll behöver stöd för att klara de kraftigt stigande priserna
            på mat, sina räntekostnader och sina elräkningar. I grunden handlar
            det om att göra allt för att bekämpa inflationen, men regeringen
            behöver också agera för att lindra effekten av inflationen och
            hålla tillbaka prisökningarna.
          </seg>
        </u>
        <u xml:id="i-9v8ajEV123GZ2CeX4AhyW8" prev="i-DBarwLXCZitNdChgK2EoiN" next="i-13Qi4nb4nWxB6bFiCdytCW" who="i-Spsbo7A5zikEeUY3JEYcNV">
          <seg xml:id="i-CxYRtWJQdtUZ6CJehRuN8p">
            Ett första steg är att tillsätta en priskommission, men regeringen
            måste också utforma träffsäkra och välavvägda stöd till hushållen.
            Det är inte rimligt att höginkomsttagare får miljardskattesänkningar
            eller att en enda elkund har fått över 700 000 kronor i elstöd
            när vanliga ensamstående mammor går på knäna. Det var därför vi
            föreslog höjt barnbidrag, en särskild tankrabatt och mer träffsäkerhet
            i elstödet. Det är inte barnen som ska bära kostnaderna för krisen.
          </seg>
        </u>
        <u xml:id="i-13Qi4nb4nWxB6bFiCdytCW" prev="i-9v8ajEV123GZ2CeX4AhyW8" next="i-8BMR52m4ek8MHEfNdpL4yL" who="i-Spsbo7A5zikEeUY3JEYcNV">
          <seg xml:id="i-SpZak69xyjebbXHdDycjkW">
            För det andra har vi krävt en plan för att säkra välfärden. Runt
            om i Sverige pågår vardagen. Barnskötare och pedagoger möter barnen
            vid grinden varje morgon. Undersköterskor i äldreomsorgen vårdar
            och ger våra äldre en värdig ålderdom. Lärare sliter och gör sitt
            yttersta för att varje barn ska få en bra start i livet. Detta
            är samhällsbyggare som varje dag sliter för att göra vårt Sverige
            starkare och tryggare – så att Sverige blir mer som Sverige.
          </seg>
        </u>
        <u xml:id="i-8BMR52m4ek8MHEfNdpL4yL" prev="i-13Qi4nb4nWxB6bFiCdytCW" next="i-1BgodAr7fmRoMxFWTDqKd" who="i-Spsbo7A5zikEeUY3JEYcNV">
          <seg xml:id="i-R3Tq4GJJbpnyLW2TZucTVb">
            Nu kommer dock nedskärningarna efter varandra som på ett pärlband.
            Kollegorna blir färre, och villkoren blir tuffare. Inflationen
            äter inte bara upp utrymmet i hushållens plånböcker; det äter
            också upp utrymmet för kommunerna och regionerna.
          </seg>
        </u>
        <u xml:id="i-1BgodAr7fmRoMxFWTDqKd" prev="i-8BMR52m4ek8MHEfNdpL4yL" next="i-5VBJ9KVqXjziBq3r3t2LQz" who="i-Spsbo7A5zikEeUY3JEYcNV">
          <seg xml:id="i-ND8FVwVM4pFxxQXAkCk6qj">
            I sin höstbudget valde finansministern och Oscar Sjöstedt att
            underfinansiera välfärden. Nu vet vi att det blev en nedskärningsbudget
            för skolan, sjukvården och omsorgen. Det kommer att innebära färre
            sjuksköterskor, färre lärare och sämre välfärd. Vi menar att detta
            är fel väg att gå. I tuffa tider behöver välfärden säkras, och
            det var därför vi socialdemokrater föreslog ett fördubblat stöd
            till välfärden i vår budget.
          </seg>
        </u>
        <u xml:id="i-5VBJ9KVqXjziBq3r3t2LQz" prev="i-1BgodAr7fmRoMxFWTDqKd" next="i-GeeTvhL3WTbm7kWefWpQCC" who="i-Spsbo7A5zikEeUY3JEYcNV">
          <seg xml:id="i-SnPDywJ7WXE4Hc5uiff4Qm">
            Nu knackar verkligheten på dörren: 17 av 21 regioner har tvingats
            lägga fram budgetar med planerat underskott för 2023, och situationen
            väntas bli värre nästa år. I det läget väljer regeringen och Sverigedemokraterna
            att inte rätta till sina misstag. De låter undersköterskorna,
            lärarna och barnskötarna vara krockkuddar i krisen.
          </seg>
        </u>
        <u xml:id="i-GeeTvhL3WTbm7kWefWpQCC" prev="i-5VBJ9KVqXjziBq3r3t2LQz" next="i-Rs6j8KXasebakHdguEriaB" who="i-Spsbo7A5zikEeUY3JEYcNV">
          <seg xml:id="i-FD6pxhaZYh6tykMurX1hb2">
            För det tredje kräver vi en plan för jobben och lågkonjunkturen.
            Lågkonjunkturen och de ökade kostnaderna pressar många företag.
            Arbetslösheten väntas öka. I sin budget i höstas slog regeringen
            och Sverigedemokraterna undan benen för arbetsmarknadspolitiken
            genom en miljardnedskärning samtidigt som man kraftigt bantade
            utbildningsplatserna. Man skrotade investeringsstödet för byggandet
            av hyreslägenheter. Detta gjorde man när vi stod med en lågkonjunktur
            för dörren.
          </seg>
        </u>
        <u xml:id="i-Rs6j8KXasebakHdguEriaB" prev="i-GeeTvhL3WTbm7kWefWpQCC" next="i-VwgLhXuerWFCihBZLhdxGP" who="i-Spsbo7A5zikEeUY3JEYcNV">
          <seg xml:id="i-T6CBWhLfF8VB29q85PuoSW">
            Nu har man insett delar av sina misstag och lägger tillbaka en
            liten del som man skar bort från utbildnings- och arbetsmarknadsområdet.
            Regeringen har ingen arbetslinje. Tvärtom skär man fortfarande
            ned på arbetsmarknadsutbildningarna inför en konjunkturnedgång.
            Människor som blir arbetslösa behöver snabbt komma in i utbildning
            eller ett program för omställning.
          </seg>
        </u>
        <u xml:id="i-VwgLhXuerWFCihBZLhdxGP" prev="i-Rs6j8KXasebakHdguEriaB" next="i-GDEPkdDzyP2xYnRXBGjMuy" who="i-Spsbo7A5zikEeUY3JEYcNV">
          <seg xml:id="i-RGZALQdRpKjFdATyN4TkHg">
            Vi behöver också investera här och nu för att Sverige ska byggas
            både starkare och grönare efter krisen. Om svensk industri ska
            kunna behålla sin styrkeposition och fortsätta växa måste vi ligga
            längst fram i klimatomställningen. Industrierna har redan bestämt
            sig för att de vill ligga i framkant i att rädda världen från
            utsläpp, men framför allt innebär det enorma affärsmöjligheter
            för industrin: nya jobb, mer tillväxt och banbrytande produkter.
          </seg>
        </u>
        <u xml:id="i-GDEPkdDzyP2xYnRXBGjMuy" prev="i-VwgLhXuerWFCihBZLhdxGP" next="i-UKZ3ckuYacYurRBgppQ265" who="i-Spsbo7A5zikEeUY3JEYcNV">
          <seg xml:id="i-2pPBvBoVBs339opeUKwa9Q">
            Högerregeringen, som helt lutar sig mot klimatförnekarna i Sverigedemokraterna,
            bromsar den här utvecklingen. Man slaktar klimatpolitiken, ökar
            utsläppen och försenar planerna på att bygga ut den havsbaserade
            vindkraften, som snabbt skulle kunna leverera ren energi till
            både hushåll och företag runt om i Sverige. Det här kommer att
            stå Sverige dyrt. Jobb och investeringar riskerar att hamna någon
            annanstans. Vi riskerar att halka efter och bli fattigare.
          </seg>
        </u>
        <u xml:id="i-UKZ3ckuYacYurRBgppQ265" prev="i-GDEPkdDzyP2xYnRXBGjMuy" next="i-m4xbyv9sD5gPCiu2tbYXW" who="i-Spsbo7A5zikEeUY3JEYcNV">
          <seg xml:id="i-RhgBCmbF3So3WwS3GC5YmZ">
            Herr talman! Kostnadskrisen drabbar riktiga människor – mammor
            och pappor, barn och farmödrar. Många som hade sitt på det torra
            ser nu sin hushållskassa urholkas på ett sätt som de inte kunnat
            föreställa sig. Den här oron äter sig in i vardagen, och den gör
            något med vårt samhälle. Den luckrar upp vår samhällsgemenskap.
          </seg>
        </u>
        <u xml:id="i-m4xbyv9sD5gPCiu2tbYXW" prev="i-UKZ3ckuYacYurRBgppQ265" next="i-MHANQ5oWrPPJfR7scuKB9G" who="i-Spsbo7A5zikEeUY3JEYcNV">
          <seg xml:id="i-DFuaQ6EkErUXMeveaD3GgU">
            Vi måste möta detta som ett samhälle. Jag älskar Sverige, men
            det finns stora samhällsproblem att åtgärda. De behoven minskar
            inte under krisen. Vår försvarsförmåga måste öka, och vi måste
            öka takten i klimatomställningen. Vi måste bekämpa den organiserade
            brottsligheten, och välfärden måste byggas starkare för barnens
            skull och för alla som sliter i skolan, vården och omsorgen. Det
            här är stora utmaningar, men de är inte övermäktiga. Vi har klarat
            sådana här uppgifter förut, men då måste vi bygga tillsammans.
          </seg>
        </u>
        <u xml:id="i-MHANQ5oWrPPJfR7scuKB9G" prev="i-m4xbyv9sD5gPCiu2tbYXW" next="i-5yHbiWd7yWL1qYjPi7VtSs" who="i-Spsbo7A5zikEeUY3JEYcNV">
          <seg xml:id="i-TF4E2z4s8BxLW3tCHafQVu">
            Detta kräver ett politiskt ledarskap som vill och orkar och att
            samhällsgemenskapen är grunden. Regeringens och Sverigedemokraternas
            politiska agenda och deras misslyckanden kommer inte att hantera
            kostnadskrisen och lågkonjunkturen. De riskerar i stället att
            öka splittringen och klyftorna i Sverige.
          </seg>
        </u>
        <u xml:id="i-5yHbiWd7yWL1qYjPi7VtSs" prev="i-MHANQ5oWrPPJfR7scuKB9G" who="i-Spsbo7A5zikEeUY3JEYcNV">
          <seg xml:id="i-FHTfLkDbYpxsipFbRoDqVT">
            Det finns en annan väg att gå. Det finns ett politiskt alternativ
            som alltid står på vanligt folks sida och som orkar ta sig an
            stora samhällsutmaningar samtidigt som vi hanterar akuta problem
            som står för dörren. Med rätt politik kan vi bygga Sverige starkare
            efter den ekonomiska krisen.
          </seg>
        </u>
        <note xml:id="i-L6CLryWKeu5iUhDvsWdKL3">
          (Applåder)
        </note>
        <note xml:id="i-S6QKkqUpY7nrnmiFVJojnX" type="speaker">
          Anf. 4 OSCAR SJÖSTEDT (SD):
        </note>
        <u xml:id="i-2sXircgSkgys2m3j8oBN6q" next="i-Hj4mS87k4rTKw6xgjuAaqB" who="i-HWbn7UwLvHk93mrHB9NC2c">
          <seg xml:id="i-8xBnAqXJPQUGjLnfxGfMpQ">
            Herr talman! Inre och yttre säkerhet hör till statens absoluta
            kärnuppgifter. Det gäller så att säga alltid, men det gäller såklart
            extra mycket i oroliga tider som dessa, med krig i hjärtat av
            Europa och skjutningar och explosioner i kölvattnet av den organiserade
            brottsligheten här hemma i Sverige.
          </seg>
        </u>
        <u xml:id="i-Hj4mS87k4rTKw6xgjuAaqB" prev="i-2sXircgSkgys2m3j8oBN6q" next="i-VFBB6BbLSe5X3QyfQ68Q8M" who="i-HWbn7UwLvHk93mrHB9NC2c">
          <seg xml:id="i-W9AgL96XSsQxiSJ66RS19s">
            För Sverigedemokraternas del har det varit viktigt att vidta
            åtgärder för att stärka den inre och yttre säkerheten, det vill
            säga försvar och rättsväsen. Därför är det glädjande att Tidöpartierna
            nu går fram med konkreta åtgärder och resurstillskott till dessa
            angelägna områden.
          </seg>
        </u>
        <u xml:id="i-VFBB6BbLSe5X3QyfQ68Q8M" prev="i-Hj4mS87k4rTKw6xgjuAaqB" next="i-R3BWZSg96JAf2xna2GAXiA" who="i-HWbn7UwLvHk93mrHB9NC2c">
          <seg xml:id="i-Vgu6tcrj2zLS7cHJHHWXL2">
            Det blir ökade anslag till statsbudgetens utgiftsområde 6 Försvar
            och samhällets krisberedskap om 660 miljoner kronor samt ökade
            beställningsbemyndiganden om hela 16,7 miljarder kronor. Detta
            innebär att Försvarsmakten kommer att kunna lägga ytterligare
            ganska omfattande beställningar på materiel redan under innevarande
            år, vilket givetvis är oerhört viktigt då konkurrensen om försvarsmateriel
            är hög.
          </seg>
        </u>
        <u xml:id="i-R3BWZSg96JAf2xna2GAXiA" prev="i-VFBB6BbLSe5X3QyfQ68Q8M" next="i-KbJaJ2pUe4H9u9eQf4gZYn" who="i-HWbn7UwLvHk93mrHB9NC2c">
          <seg xml:id="i-PnYEfL7HPekSx6BqBj74fY">
            De satsningar vi nu gör för innevarande år innebär också att
            vi tar höjd för ett svenskt Natomedlemskap och de förberedelser
            som behöver göras inför det. Det möjliggör även förstärkningar
            inom såväl ledningsområdet som vårt stridsflyg.
          </seg>
        </u>
        <u xml:id="i-KbJaJ2pUe4H9u9eQf4gZYn" prev="i-R3BWZSg96JAf2xna2GAXiA" next="i-W4JCeGPvNjb7NTD2S76qty" who="i-HWbn7UwLvHk93mrHB9NC2c">
          <seg xml:id="i-WrZeRyurDPDbwubsbwSr8A">
            Herr talman! Kriminalvården som den ser ut i dag är underdimensionerad.
            De i storleksordningen 8 000 platser som finns är inte tillräckliga.
            Detta hade varit sant alldeles oavsett, men det blir extra mycket
            sant eftersom polisen och andra rättsvårdande instanser i takt
            med att Tidöavtalet materialiseras kommer att få mer resurser
            och fler befogenheter för att kunna sätta fler bovar och banditer
            bakom lås och bom.
          </seg>
        </u>
        <u xml:id="i-W4JCeGPvNjb7NTD2S76qty" prev="i-KbJaJ2pUe4H9u9eQf4gZYn" next="i-KJyFpjgJvArVPPKFdzRC3v" who="i-HWbn7UwLvHk93mrHB9NC2c">
          <seg xml:id="i-3KWWyPCCJk6b2QJQf2Ucof">
            Det pågår i dag många olika byggprojekt runt om i landet i Kriminalvårdens
            regi, och myndigheten kommer att behöva rekrytera väldigt många
            nya kollegor under de kommande åren. Därför skjuter vi till 300
            miljoner kronor för att möjliggöra denna fortsatta expansion.
            Även Säkerhetspolisen får ökade tillskott, inte minst för att
            kunna möta hotet från den våldsbejakande islamismen.
          </seg>
        </u>
        <u xml:id="i-KJyFpjgJvArVPPKFdzRC3v" prev="i-W4JCeGPvNjb7NTD2S76qty" next="i-MXVS3X43MwfUTu9M4q5hmw" who="i-HWbn7UwLvHk93mrHB9NC2c">
          <seg xml:id="i-ByTkavr97MJ7c5zCFg1qaE">
            Herr talman! Parallellt med upprustningen av såväl försvar som
            rättsväsen behöver vi också göra vad vi kan för att underlätta
            för hushållen i detta läge med hög inflation och inte minst höga
            matpriser.
          </seg>
        </u>
        <u xml:id="i-MXVS3X43MwfUTu9M4q5hmw" prev="i-KJyFpjgJvArVPPKFdzRC3v" next="i-UnVeFgA5ygfbRZgxjfNQnF" who="i-HWbn7UwLvHk93mrHB9NC2c">
          <seg xml:id="i-Xch1C6fMkq5QmpkLLXXDzK">
            Den tillfälliga höjningen av bostadsbidraget skulle egentligen
            ha löpt ut redan till årsskiftet, alltså för ett par månader sedan,
            men vi fyra samarbetspartier bestämde där och då att läget inte
            medgav detta utan att åtgärden skulle förlängas under en period
            om sex månader. Situationen är i ärlighetens namn inte särskilt
            mycket bättre nu. Vi föreslår därför att denna åtgärd förlängs
            med ytterligare sex månader, det vill säga resten av innevarande
            år.
          </seg>
        </u>
        <u xml:id="i-UnVeFgA5ygfbRZgxjfNQnF" prev="i-MXVS3X43MwfUTu9M4q5hmw" next="i-QJYHXUFcncLwkQVWXrUk2G" who="i-HWbn7UwLvHk93mrHB9NC2c">
          <seg xml:id="i-FoYEqAGvWVkv3qFDdivv7X">
            Inte bara kommer vi att förlänga åtgärden, utan vi kommer att
            förstärka den från 25 till 40 procent eller från 1 325 kronor
            per månad till 2 100 kronor per månad. En bra bit över hundratusen
            barnfamiljer kommer att få en förstärkning av sin ekonomi med
            denna åtgärd. Detta är en rimlig åtgärd såtillvida att den riktar
            sig mot de hushåll som har det allra tuffast, det vill säga barnfamiljer
            med låga inkomster. I en majoritet av fallen, 62 procent, handlar
            det om ensamstående småbarnsmammor.
          </seg>
        </u>
        <u xml:id="i-QJYHXUFcncLwkQVWXrUk2G" prev="i-UnVeFgA5ygfbRZgxjfNQnF" next="i-MxCMZA7ukgAV1myuTX4PKZ" who="i-HWbn7UwLvHk93mrHB9NC2c">
          <seg xml:id="i-9PEqpfF7bw6jHR6NUxyy4j">
            Men, herr talman, den här typen av åtgärder löser ju inte inflationen.
            Sådana åtgärder kan lindra effekten av inflationen, men de löser
            inte grundproblemet. Ska vi få ned priserna på mat eller andra
            varor behöver vi få ned priserna även i producentledet, det vill
            säga priserna på insatsvaror. Det handlar om elskatten, bränsleskatten
            och reduktionsplikten, för dessa tre saker driver upp priserna
            på el och bränsle och gör i princip alla andra varor och tjänster
            dyrare.
          </seg>
        </u>
        <u xml:id="i-MxCMZA7ukgAV1myuTX4PKZ" prev="i-QJYHXUFcncLwkQVWXrUk2G" next="i-EeFPRGC5rbn6F5fcnSwTVY" who="i-HWbn7UwLvHk93mrHB9NC2c">
          <seg xml:id="i-U7WK6q28BmKUrooyLP4kBx">
            Höstens budgetförhandlingar har ju inte börjat riktigt än, men
            man kan lita på att ytterligare skattesänkningar på drivmedel
            kommer att vara en absolut prioritet för mitt och Sverigedemokraternas
            vidkommande. Om vi får ned bränslepriserna genom avskaffad reduktionsplikt
            och sänkta bränsleskatter blir det inte bara billigare för den
            enskilde bilägaren utan billigare i hela producentledet. Det blir
            lägre kostnader för bonden och för åkerinäringen, och då kan det
            även bli lägre priser på mat och livsmedel i butiken. Detta är
            en klok ekonomisk politik i ett läge med väldigt hög inflation.
          </seg>
        </u>
        <u xml:id="i-EeFPRGC5rbn6F5fcnSwTVY" prev="i-MxCMZA7ukgAV1myuTX4PKZ" next="i-Hmom1ewtvMSBncBZJz7Ezg" who="i-HWbn7UwLvHk93mrHB9NC2c">
          <seg xml:id="i-L2qTvYSpM1jqJ4FmMrMfGK">
            När elskatten infördes låg den på 1 öre per kilowattimme. I dag
            ligger den på 49 öre, om man räknar in momsen. Då är det bara
            att räkna baklänges, herr talman. Ett vanligt villahushåll konsumerar
            i storleksordningen 20 000–25 000 kilowattimmar per år. Utan denna
            elskatt skulle villahushållet spara i storleksordningen en tusenlapp
            i månaden. Det hade gjort elräkningen något mindre dramatisk för
            det enskilda hushållet i villa, småhus eller radhus. Även detta
            hade gjort det billigare också i producentledet.
          </seg>
        </u>
        <u xml:id="i-Hmom1ewtvMSBncBZJz7Ezg" prev="i-EeFPRGC5rbn6F5fcnSwTVY" next="i-HZZSbnbq3eYwEpVqT2PDCH" who="i-HWbn7UwLvHk93mrHB9NC2c">
          <seg xml:id="i-G1AWvKbhkcNgcvoNtTXN5h">
            Vi har tidigare sänkt, eller i praktiken helt avskaffat, skatten
            på så kallad jordbruksdiesel. Också denna åtgärd sänker kostnaden
            både i producentledet och, allt annat lika, i konsumentledet,
            det vill säga när människor går och handlar varor i affären.
          </seg>
        </u>
        <u xml:id="i-HZZSbnbq3eYwEpVqT2PDCH" prev="i-Hmom1ewtvMSBncBZJz7Ezg" next="i-9BvSE7QpiRGfFrz1bD9nvZ" who="i-HWbn7UwLvHk93mrHB9NC2c">
          <seg xml:id="i-EwShw1tvGHu5p5NcgeoKRe">
            Samtidigt som vi sänker kostnaderna i producentledet stärker
            vi Sveriges konkurrenskraft. Det är givetvis inte långsiktigt
            hållbart att svenska bönder och svenska livsmedelsproducenter
            ska ha en helt annan kostnadsbild än resten av EU, givet att målsättningen
            är att Sverige ska ha en hög grad av självförsörjning vad gäller
            just livsmedel. Detta är någonting som i alla fall Sverigedemokraterna
            ser som väldigt åtråvärt.
          </seg>
        </u>
        <u xml:id="i-9BvSE7QpiRGfFrz1bD9nvZ" prev="i-HZZSbnbq3eYwEpVqT2PDCH" who="i-HWbn7UwLvHk93mrHB9NC2c">
          <seg xml:id="i-E6TmHHWQrq2ZfKRrLRMq3b">
            Avslutningsvis, herr talman, vill jag påminna om något. Vi i
            Sverige är med all rätt oroade över hur vi ska ha råd med elräkningen
            eller klara hyran, men oavsett hur oroade vi är här hemma är situationen
            oändligt mycket mer ansträngd bara hundratalet mil härifrån. De
            ryska krigsbrotten mot Ukraina fortsätter. Terrorbombningarna
            av civila, av sjukhus, av lekparker och till och med av kyrkogårdar
            fortsätter. Vi i Sverige har gjort mycket i termer av direkt militärt
            stöd till Ukraina, men vi måste vara beredda att göra mycket mer.
          </seg>
        </u>
        <note xml:id="i-BVgs2ZMpC1sRtzapqvpY9K">
          (Applåder)
        </note>
        <note xml:id="i-D5rP7GKvR38cfmmFg7qvDk" type="speaker">
          Anf. 5 ALI ESBATI (V):
        </note>
        <u xml:id="i-CHGWMNrNkk2ocgNP16JX3" next="i-RZSSXnNSjtdUL12XWhaCwg" who="i-TxLwXp3MJemR8iGdYER2aZ">
          <seg xml:id="i-2prX6xN3tsBYmfn3vJpHhd">
            Herr talman! Sverigedemokraterna och deras stödpartier i regeringen
            presenterar i dag den ekonomiska vårpropositionen i ett läge där
            det knappast våras för de flesta svenskars ekonomi. Detta är ett
            läge där svenska folket borde ha kunnat förvänta sig en aktiv
            regering som tar in stundens allvar, som försöker att uppfylla
            plikten att styra riket med invånarnas gemensamma bekymmer framför
            ögonen och som kanske till och med anstränger sig för att lyssna
            bortom den komfortzon som utgörs av den egna, besuttna bekantskapskretsen.
          </seg>
        </u>
        <u xml:id="i-RZSSXnNSjtdUL12XWhaCwg" prev="i-CHGWMNrNkk2ocgNP16JX3" next="i-5eGpNj6dHNKteyutaJqznm" who="i-TxLwXp3MJemR8iGdYER2aZ">
          <seg xml:id="i-GrFBdC3AGqGGLExf8VKiLY">
            Men det är inte så det ser ut. Det halvår som har gått sedan
            den då nytillträdda regeringen lade fram sin andefattiga axelryckning
            till statsbudget har uppenbarligen använts till annat än att formulera
            politiska svar på de verkliga problem som möter de flesta människor
            i vårt land.
          </seg>
        </u>
        <u xml:id="i-5eGpNj6dHNKteyutaJqznm" prev="i-RZSSXnNSjtdUL12XWhaCwg" next="i-WSSzCHiRr2K968aPScN3ys" who="i-TxLwXp3MJemR8iGdYER2aZ">
          <seg xml:id="i-8iev2tfRcSSVmgbRB2pKfq">
            Det vi ser i Sverige nu är kraftigt sjunkande reallöner för så
            gott som alla löntagare. Priserna ökar snabbt, och de har ökat
            allra mest på det som är svårast att göra något åt för hushåll
            med små marginaler: mat, el och transporter. I spåren av detta
            ser vi växande fattigdom, övergivna framtidsplaner och ekonomisk
            stress som tär på familjer och som kommer att kunna kasta skuggor
            långt in i framtiden.
          </seg>
        </u>
        <u xml:id="i-WSSzCHiRr2K968aPScN3ys" prev="i-5eGpNj6dHNKteyutaJqznm" next="i-PNoZH4faYeGanPAgUWJsgN" who="i-TxLwXp3MJemR8iGdYER2aZ">
          <seg xml:id="i-B28KL5JVShzp53PA4xumMP">
            Vad gör Sverigedemokraterna och regeringen i detta läge? Vad
            utlöser detta för krismöten, nödåtgärder och omprövningar? Det
            korta svaret är: ingenting. Ett längre sätt att uttrycka detta
            ingenting fick vi höra från finansministern här tidigare – den
            bristande inlevelseförmågan och handlingskraften garnerades med
            till intet förpliktande utrop.
          </seg>
        </u>
        <u xml:id="i-PNoZH4faYeGanPAgUWJsgN" prev="i-WSSzCHiRr2K968aPScN3ys" next="i-CFtAy8FJ6JzpwtYPixrLqB" who="i-TxLwXp3MJemR8iGdYER2aZ">
          <seg xml:id="i-PR4EWYwRWF7KPrj2dQ5Drt">
            Herr talman! När statsbudgeten lades fram i höstas föreslog Vänsterpartiet
            en rad reformer, både tillfälliga och permanenta, som skulle ha
            betytt mycket för hur den här våren tett sig för vanligt folks
            vardagsekonomi. Vi hade haft halverade kollektivtrafiktaxor och
            kraftigt sänkta avgifter för förskola och fritis. Undersköterskor,
            butiksbiträden och industriarbetare hade sluppit det orättvisa
            karensavdraget. Ensamstående föräldrar hade kunnat ha ett tillägg
            till barnbidraget. A ‑ kassan, som urholkas när priserna stiger
            så kraftigt, hade kunnat ge ett bättre skydd för den som förlorat
            jobbet.
          </seg>
        </u>
        <u xml:id="i-CFtAy8FJ6JzpwtYPixrLqB" prev="i-PNoZH4faYeGanPAgUWJsgN" next="i-D3piRBJutp4TUF9sXrcTa" who="i-TxLwXp3MJemR8iGdYER2aZ">
          <seg xml:id="i-DafxCb43t6jU1JYcPGJgAd">
            Också efter budgetpropositionen har vi presenterat förslag som
            skulle göra livet lättare för folk – från förslag om frukost för
            barn i skolan till förslag på en rimligare prismodell för el som
            skulle göra att Sveriges stora elöverskott, som var historiskt
            stora just förra året, skulle märkas för svenska konsumenter och
            företag. Vi har lagt fram förslag för en bättre beskattning av
            elbolagens övervinster och förslag om aktivt agerande för att
            pressa ned matpriserna.
          </seg>
        </u>
        <u xml:id="i-D3piRBJutp4TUF9sXrcTa" prev="i-CFtAy8FJ6JzpwtYPixrLqB" next="i-S3abUVkbpdArZHnMViLkEM" who="i-TxLwXp3MJemR8iGdYER2aZ">
          <seg xml:id="i-51v56fQiUEDQDjD4yDWGrY">
            Från regeringens och Sverigedemokraternas sida har det varit
            ont om egna idéer men desto mer bullrande mot andra. Inflationen
            har blivit ett slags paradoxalt skynke att gömma sig bakom. Budskapet
            är alltså att den höga inflationen och dess negativa effekter
            gör att man inte kan och inte bör göra något för att pressa ned
            inflationen och hantera inflationens effekter. Som synopsis till
            något slags absurdistisk kasperteater hade detta varit ganska
            spännande, men som ekonomisk-politiskt rättesnöre i en krissituation
            är det väldigt dåligt.
          </seg>
        </u>
        <u xml:id="i-S3abUVkbpdArZHnMViLkEM" prev="i-D3piRBJutp4TUF9sXrcTa" next="i-6pDnZY9WsLf5o87ZxvTZtH" who="i-TxLwXp3MJemR8iGdYER2aZ">
          <seg xml:id="i-XebozZLSiuCANwPFwi8Qp7">
            Det är ju hemskt lustigt att man från SD och regeringen talar
            om risken för att elda på inflationsbrasan när det gäller sådant
            som skulle få hushåll med pressade marginaler att klara sig bättre.
            Men plötsligt är inflationsbrasan bara en härlig liten rabatt
            där man kan pumpa ut samma pengar i form av skattesänkningar till
            dem med högst inkomster, eller när elstödet ska utformas på ett
            slotts- och herrgårdsvänligt sätt. Samtidigt avfärdar man Sverigepriser
            på el, som skulle pressa ned konsumentprisindex – och definitionsmässigt
            även inflationen – med runt 1 ½ procentenhet. Också offentliga
            investeringar, som är akut nödvändiga på en rad områden och som
            skulle ha liten effekt på prisbilden, avfärdas av regeringen.
          </seg>
        </u>
        <u xml:id="i-6pDnZY9WsLf5o87ZxvTZtH" prev="i-S3abUVkbpdArZHnMViLkEM" next="i-GFvRwAEgkmhyYez5dDEHGD" who="i-TxLwXp3MJemR8iGdYER2aZ">
          <seg xml:id="i-82n7BGve95fzYJyMJjpRC5">
            Så fungerar en regeringskoalition utan kontakt med den svenska
            verkligheten – fast i sitt inåtblickande slottsavtal. Det blir
            dumt, bakåtsträvande och verklighetsfrånvänt.
          </seg>
        </u>
        <u xml:id="i-GFvRwAEgkmhyYez5dDEHGD" prev="i-6pDnZY9WsLf5o87ZxvTZtH" next="i-AnWWEDpjFchKuw3cL81Rp1" who="i-TxLwXp3MJemR8iGdYER2aZ">
          <seg xml:id="i-NUmVcKJKTvjFFBeo1yYPPz">
            Herr talman! Vi kan kanske minnas bara ett halvår tillbaka. Inför
            budgetpropositionen för 2023 påpekade Sveriges Kommuner och Regioner
            att det behövdes ett tillskott på runt 20 miljarder enbart för
            att klara av den demografiska utvecklingen. Regeringen valde att
            lägga pengar på annat. Det som man tillsköt var 8–10 miljarder
            för lite.
          </seg>
        </u>
        <u xml:id="i-AnWWEDpjFchKuw3cL81Rp1" prev="i-GFvRwAEgkmhyYez5dDEHGD" next="i-FWZr7GFKwnuY2Ju1HAS1yt" who="i-TxLwXp3MJemR8iGdYER2aZ">
          <seg xml:id="i-SCsB7t5ciNhK1HfW1K9sgz">
            Resultatet var tämligen enkelt att förutse, och nu ser vi det:
            Det blev ett sammanlagt minusresultat i regionerna – alltså hos
            dem som hanterar sjukvården – på 11 miljarder kronor.
          </seg>
        </u>
        <u xml:id="i-FWZr7GFKwnuY2Ju1HAS1yt" prev="i-AnWWEDpjFchKuw3cL81Rp1" next="i-VJ4wZwccNsnt4Szr2CqDcc" who="i-TxLwXp3MJemR8iGdYER2aZ">
          <seg xml:id="i-CASzVwK1JfWgaU31ZJ5e84">
            Genom att vägra skjuta till nödvändiga medel vältrar SD och regeringen
            alltså över skulden på kommuner och regioner. Det finns ingen
            reell möjlighet där att ordna detta, oavsett politisk färg på
            kommun- och regionstyre. Det är staten som sitter på pengarna.
            Det är staten – regeringen – som har sett till att pumpa iväg
            pengarna år efter år genom sänkta och borttagna kapitalskatter,
            genom inkomstskatter som i allt högre grad bäddar för växande
            klyftor och genom att installera tjocka och stabila sugrör rakt
            ned i skattkistorna åt kommersiella välfärdsprofitörer. På detta
            läggs nu den akuta pressen från inflationen. Svaret från SD och
            regeringen är axelryckningar.
          </seg>
        </u>
        <u xml:id="i-VJ4wZwccNsnt4Szr2CqDcc" prev="i-FWZr7GFKwnuY2Ju1HAS1yt" next="i-QmZyjzsktD5tzDvEFG7unv" who="i-TxLwXp3MJemR8iGdYER2aZ">
          <seg xml:id="i-C2n4Aynd5ARQDKJcJgwY2D">
            Här finns också en viktig regionalpolitisk aspekt. I kommuner
            och regioner med glesare befolkning ser vi redan nu högre skattesatser
            utan att det garanterar bättre service, för förutsättningarna
            är olika. Över lång tid har marknadiseringen av samhällstjänsterna
            gått hand i hand med att makt och resurser sugs in mot centrum
            medan ansvar pytsas ut i periferin. Detta är vad budgeten från
            SD och medföljande partier betyder för sammanhållning och rättvisa
            i vårt land.
          </seg>
        </u>
        <u xml:id="i-QmZyjzsktD5tzDvEFG7unv" prev="i-VJ4wZwccNsnt4Szr2CqDcc" next="i-P1SXxhuFzEAhjVhPJWxHsg" who="i-TxLwXp3MJemR8iGdYER2aZ">
          <seg xml:id="i-UWRX6KjP6HD9n1WZwrrhX4">
            Det betyder väldigt konkreta saker i kärnan av vad det är att
            vara ett modernt välfärdsland – att kunna lita på vård, omsorg
            och utbildning, inte i nödfall eller i sista instans när man inte
            lyckats fixa något bättre på egen hand utan i form av det allra
            bästa vi förmår bjuda varandra på.
          </seg>
        </u>
        <u xml:id="i-P1SXxhuFzEAhjVhPJWxHsg" prev="i-QmZyjzsktD5tzDvEFG7unv" next="i-GVpqZCnLDaRkezBaNbaXwL" who="i-TxLwXp3MJemR8iGdYER2aZ">
          <seg xml:id="i-UC6VL3BJNAtejqPs1gskcW">
            Då är det proffsen i välfärden som måste få möjligheten att utföra
            sitt arbete. Det går inte att trolla med detta. Det är inte möjligt
            att effektivisera sjukvård, skola och äldreomsorg med konsultprosa
            och inspirationsföreläsningar. Det behövs tillräckligt många kollegor
            som har tillräckligt goda förutsättningar att göra livet i det
            lilla och samhället i det stora bättre.
          </seg>
        </u>
        <u xml:id="i-GVpqZCnLDaRkezBaNbaXwL" prev="i-P1SXxhuFzEAhjVhPJWxHsg" next="i-C7YQt9U4HyGWBEeJC2UXhb" who="i-TxLwXp3MJemR8iGdYER2aZ">
          <seg xml:id="i-UPDEqsPR97sF2VJP6U15JW">
            Vad har vi i stället? Rapporter från Ivo om sjukhus som fått
            ge patienter i korridorerna grytlock att bruka som larm och en
            växande andel som inte får bröstcancervård i tid. Detta är verkligheten
            i ett av världens rikaste länder, där de allra högsta skikten
            av höginkomsttagare och kapitalansamlare lever mycket gott och
            obrydda, ja, stärkta ibland, av inflationskriser och reallönefall.
          </seg>
        </u>
        <u xml:id="i-C7YQt9U4HyGWBEeJC2UXhb" prev="i-GVpqZCnLDaRkezBaNbaXwL" next="i-SJ57VDGSYaP6u3X2YX74kS" who="i-TxLwXp3MJemR8iGdYER2aZ">
          <seg xml:id="i-GbcuHeJKRKLrtpiJgBxtmM">
            Vad vi har råd med i välfärden är en fråga om politiska prioriteringar,
            om vad vi ska ha för samhälle och om vilka värden som ska realiseras
            i våra system. Ska det vara kommersiell kundlogik eller det storartade
            värdet i att få vara människa och medborgare i välfärden och få
            vara en del av gemensamt organiserad trygghet, omtanke och ömhet?
          </seg>
        </u>
        <u xml:id="i-SJ57VDGSYaP6u3X2YX74kS" prev="i-C7YQt9U4HyGWBEeJC2UXhb" next="i-UqWKR38SZix9rGv5CTCDmC" who="i-TxLwXp3MJemR8iGdYER2aZ">
          <seg xml:id="i-13iJaHvRKWCK7syhiTGduJ">
            Det här är värden med stark genklang hos svenska folket. Men
            politiken duckar nu undan ansvaret att ställa allt till rätta.
            I stället motverkar man det aktivt. Det är vad denna ekonomiska
            politik innebär, och det är just nu vårt lands stora olycka.
          </seg>
        </u>
        <u xml:id="i-UqWKR38SZix9rGv5CTCDmC" prev="i-SJ57VDGSYaP6u3X2YX74kS" next="i-AVrsfxEfGX1H7Z71uSxJPp" who="i-TxLwXp3MJemR8iGdYER2aZ">
          <seg xml:id="i-5p8aY4UUykAJVkTqzsAu9r">
            Herr talman! Till misslyckandet med hushållens ekonomi, elpriserna,
            de regionala klyftorna, krisen inom sjukvården, den pressade äldreomsorgen
            och det pågående haveriet med marknadsskolan måste förstås läggas
            den unikt usla klimatpolitiken, som enligt regeringen själv leder
            till ökade utsläpp. Det är inte bara oansvarigt i förhållande
            till Sveriges internationella åtaganden och till framtida generationer.
            Det är också att göra det svenska näringslivet sämre rustat för
            framtiden.
          </seg>
        </u>
        <u xml:id="i-AVrsfxEfGX1H7Z71uSxJPp" prev="i-UqWKR38SZix9rGv5CTCDmC" next="i-SJ5kKEbKMmin66S2qrF28j" who="i-TxLwXp3MJemR8iGdYER2aZ">
          <seg xml:id="i-WK96y6wYVsG4PdT6tRRTZZ">
            SD-ledningens hejagäng bland nättroll får större betydelse för
            energi- och industripolitiken än behovet av att jobba aktivt för
            större elöverföringskapacitet, mer havsbaserad vindkraft och växande
            omställningsindustrier, vars produkter och tjänster det kommer
            att finnas global konkurrens om.
          </seg>
        </u>
        <u xml:id="i-SJ5kKEbKMmin66S2qrF28j" prev="i-AVrsfxEfGX1H7Z71uSxJPp" next="i-6i5LHMuZei3Csqq5rp71mK" who="i-TxLwXp3MJemR8iGdYER2aZ">
          <seg xml:id="i-JxRX4euzgTqhx9emTyLufZ">
            Svenska folket får alltså betala dyrt för segerhelgsfirandet
            efter slottsavtalet på Tidö.
          </seg>
        </u>
        <u xml:id="i-6i5LHMuZei3Csqq5rp71mK" prev="i-SJ5kKEbKMmin66S2qrF28j" next="i-GYwMRsyM8kPqS38gFKZQZG" who="i-TxLwXp3MJemR8iGdYER2aZ">
          <seg xml:id="i-KG1gXjTvrnVJjp3HB627J9">
            Det vi ser är vad som sker när regeringsmakten vilar på Sverigedemokraterna
            och deras smittsamma sätt att tänka kring medierna, samhället
            och makten. Då får vi i mötet med verkligheten, med de långsiktiga
            problem som man blundade för i valrörelsen och de nyare problem
            som vecklar ut sig, i stället för politisk handling de besynnerliga
            charader som har spelats upp den senaste tiden.
          </seg>
        </u>
        <u xml:id="i-GYwMRsyM8kPqS38gFKZQZG" prev="i-6i5LHMuZei3Csqq5rp71mK" next="i-Y5HqCs2RES6o7vA8SDCwKV" who="i-TxLwXp3MJemR8iGdYER2aZ">
          <seg xml:id="i-FjUTGdr5gVwnwJ9C3HnyGm">
            Har familjen inte råd med mat på bordet? Varför inte glädjas
            åt att skatten på plastpåsen som maten kunde ha funnits i kanske
            försvinner nästa år?
          </seg>
        </u>
        <u xml:id="i-Y5HqCs2RES6o7vA8SDCwKV" prev="i-GYwMRsyM8kPqS38gFKZQZG" next="i-HMjAEwYAZzGvbDPModLGaf" who="i-TxLwXp3MJemR8iGdYER2aZ">
          <seg xml:id="i-Ru9QJ6g8mGH9CJ3qmtyBhn">
            Gör den skrala hushållskassan det omöjligt att åka på semester?
            Regeringen kallar till presskonferens för att misstänkliggöra
            asylsökande.
          </seg>
        </u>
        <u xml:id="i-HMjAEwYAZzGvbDPModLGaf" prev="i-Y5HqCs2RES6o7vA8SDCwKV" next="i-4KetP4cjQ3UZzbT3T9s8WP" who="i-TxLwXp3MJemR8iGdYER2aZ">
          <seg xml:id="i-84r9ob2d4DdkcgbGn2J1A4">
            Sticker välfärdsprofitörer iväg med barnens skolpeng? Dags för
            utspel om att lägga ned en myndighet för mänskliga rättigheter.
          </seg>
        </u>
        <u xml:id="i-4KetP4cjQ3UZzbT3T9s8WP" prev="i-HMjAEwYAZzGvbDPModLGaf" next="i-LHdN8m5gLuGXCuLszRKXki" who="i-TxLwXp3MJemR8iGdYER2aZ">
          <seg xml:id="i-HeHB67mPCZUBu26XwFCpPq">
            Har folk börjat misstänka att Sverigedemokraterna helt struntar
            i vallöften om pensionerna? Låt oss i stället uppmärksamma att
            någon kanske har läst en saga i kläder Björn Söder ogillar.
          </seg>
        </u>
        <u xml:id="i-LHdN8m5gLuGXCuLszRKXki" prev="i-4KetP4cjQ3UZzbT3T9s8WP" next="i-LaNQbq2L8HZHjwy9FsFxyN" who="i-TxLwXp3MJemR8iGdYER2aZ">
          <seg xml:id="i-F3Nxbfjj5mWb1voFxbEw8R">
            Går sjuksköterskor och läkare på knäna när regeringen vägrar
            skjuta till pengar? Ännu en presskonferens om en folkräkning ingen
            riktigt förstår vitsen med. Är det som det verkar enbart för att
            underhålla enskilda SD-profilers fantasier om gryningsräder? Eller
            ska finansministern kanske hitta vårdpersonal som gått och gömt
            sig? Det är mycket oklart.
          </seg>
        </u>
        <u xml:id="i-LaNQbq2L8HZHjwy9FsFxyN" prev="i-LHdN8m5gLuGXCuLszRKXki" next="i-EFGMHs7WiqYc3ZNh13oskh" who="i-TxLwXp3MJemR8iGdYER2aZ">
          <seg xml:id="i-KEBRKmeymjJf4yqSGwCMxu">
            Men klart är att de flesta i Sverige står som förlorare när Moderaternas
            hävdvunna klassförakt smälts samman med Sverigedemokraternas auktoritära
            och främlingsfientliga affekt.
          </seg>
        </u>
        <u xml:id="i-EFGMHs7WiqYc3ZNh13oskh" prev="i-LaNQbq2L8HZHjwy9FsFxyN" who="i-TxLwXp3MJemR8iGdYER2aZ">
          <seg xml:id="i-X6Uk3aeDKbMXNKbpUxMeKT">
            Svensk ekonomi behöver annat än den här andefattiga vårbudgeten.
            Svenska folket förtjänar bättre än denna blåbruna koalition.
          </seg>
        </u>
        <note xml:id="i-83KK41fjAjNr7PcRTf21uk" type="speaker">
          Anf. 6 MARTIN ÅDAHL (C):
        </note>
        <u xml:id="i-8tQCmZhSYCn2oNmTzZphK3" next="i-Qw5MYb8BBVY64m8CG2oUVv" who="i-2fr3vB32hz5Z6xAxeRqads">
          <seg xml:id="i-3YUeDQBXGwVJvTshAFtNZH">
            Herr talman! Låt mig som många andra påminna om att medan vi
            kämpar med våra argument och vår retorik för svensk ekonomi kämpar
            andra för allas vår existens i Europa som fria och demokratiska
            nationer, och de måste alltid hedras i sådana här sammanhang.
          </seg>
        </u>
        <u xml:id="i-Qw5MYb8BBVY64m8CG2oUVv" prev="i-8tQCmZhSYCn2oNmTzZphK3" next="i-RKQTv5qV6KFMyrw5C1pwCZ" who="i-2fr3vB32hz5Z6xAxeRqads">
          <seg xml:id="i-E2FhXmkN9u57Ag6u96heAe">
            Herr talman! Åter till debatten. Det är en regerings uppgift
            att regera. Det är inte en regerings uppgift att passivt se på
            när svensk ekonomi glider utför som få andra ekonomier i Europa
            eller ens västvärlden. För många familjer har hushållskassan gröpts
            ur med en tiondel och matkassen med en femtedel. Räntorna har
            fördubblats, Sveriges bnp väntas krympa i år och arbetslösheten
            väntas stiga till över 8 procent – jag återkommer till det. Till
            Matmissionens butiker kommer inte bara nya arbetslösa som kunder
            utan även arbetande småbarnsföräldrar som inte längre har råd.
          </seg>
        </u>
        <u xml:id="i-RKQTv5qV6KFMyrw5C1pwCZ" prev="i-Qw5MYb8BBVY64m8CG2oUVv" next="i-Mf2h7yw6pugq75vqmYyiF9" who="i-2fr3vB32hz5Z6xAxeRqads">
          <seg xml:id="i-F6KvuNBe8SpN56pTMGwZto">
            Herr talman! Detta är ett sådant ögonblick i tiden när en regering
            testas om den är mogen uppgiften. Men i stället kommer finansministern
            nu med en ny budget som är ännu ihåligare än den förra. I sin
            budget har finansministern presenterat hundratals satsningar,
            stora som små, viktiga och riktiga, till exempel ökade resurser
            till försvaret och kriminalvården. Men de 50 miljonerna till Arbetsförmedlingen,
            ungefär 140 kronor per arbetslös, är lite obegripliga. Ska de
            rädda jobben på något sätt? Dessutom är det minus på totalen.
          </seg>
        </u>
        <u xml:id="i-Mf2h7yw6pugq75vqmYyiF9" prev="i-RKQTv5qV6KFMyrw5C1pwCZ" next="i-CpoeJ29Sc7M9gM65qHXTZL" who="i-2fr3vB32hz5Z6xAxeRqads">
          <seg xml:id="i-8JgRqev2hSxhngx2XmP4fN">
            Men för att möta den ekonomiska krisen, kommunernas kris och
            klimatkrisen har man ingenting. Det är som amerikanerna brukar
            säga ”Where’s the beef?” när de pratar om en smörgås utan innehåll.
            Nej, det blir nog ingen biff i denna budget med denna nödpolitik.
            Inte en enda satsning handlar om att stärka svenska småföretags
            möjlighet att skapa jobb, inte en enda handlar om att värna dem
            som bor på svensk landsbygd och inte en enda handlar om att rädda
            klimatpolitiken, som experterna varnar för håller på att haverera.
          </seg>
        </u>
        <u xml:id="i-CpoeJ29Sc7M9gM65qHXTZL" prev="i-Mf2h7yw6pugq75vqmYyiF9" next="i-KEq1EJwm5qTRCXZdCKF2Da" who="i-2fr3vB32hz5Z6xAxeRqads">
          <seg xml:id="i-3jjNF7iZu7qsCsQfkHCYUU">
            Svenskt Näringsliv och LO, nyliberalerna på Timbro och socialisterna
            på Katalys, nationalekonomerna och barnfamiljerna vid köksbordet,
            alla undrar de: Vad håller regeringen på med? Snälla, få ordning
            på Sverige – som Ulf Kristersson sa på varenda valaffisch.
          </seg>
        </u>
        <u xml:id="i-KEq1EJwm5qTRCXZdCKF2Da" prev="i-CpoeJ29Sc7M9gM65qHXTZL" next="i-Dp1ttQWmWbKBcCrz4VhG5U" who="i-2fr3vB32hz5Z6xAxeRqads">
          <seg xml:id="i-7qpjbam3XCAG2vUTsPdzNu">
            I stället har man likt ett rådjur stannat mitt i vägen förlamad
            av inflationens strålkastarljus. Man har inga idéer och inga resultat,
            bara en statsministerpost och en finansministerpost åt Moderaterna
            och en lång, omöjlig shoppinglista från SD, som alla får betala
            för med skattehöjningar på det allra viktigaste, jobben.
          </seg>
        </u>
        <u xml:id="i-Dp1ttQWmWbKBcCrz4VhG5U" prev="i-KEq1EJwm5qTRCXZdCKF2Da" next="i-6xHLHfXs14aB5tUWWE5a5j" who="i-2fr3vB32hz5Z6xAxeRqads">
          <seg xml:id="i-5FybiPrVLVC5jy18Mi6nQ2">
            Hur kan en regering som kallar sig borgerlig och som vissa ministrar
            vill kalla liberal höja a-kassan för att höja skatten på arbete
            och därmed sätta SD:s ekonomiska teorier före arbetslinjen? Det
            är varken borgerligt eller liberalt utan bara sorgligt och katastrofalt.
          </seg>
        </u>
        <u xml:id="i-6xHLHfXs14aB5tUWWE5a5j" prev="i-Dp1ttQWmWbKBcCrz4VhG5U" next="i-TLABA3LMcLqj6sZ3fBLFoi" who="i-2fr3vB32hz5Z6xAxeRqads">
          <seg xml:id="i-RCdKv317C9cKEbvwajE8c">
            Centerpartiet kommer alltid att värna motorn i svensk ekonomi
            och värna små och växande företag – dem som bygger Sveriges välstånd.
            Vi kommer att värna de familjer runt om i Sverige som är mest
            utsatta och för vilka den lilla skolan och den mindre vårdcentralen
            spelar som störst roll. Vi kommer att värna konkurrensen mot oligopol
            och monopol, privata som statliga. Vi skulle, i synnerhet i dessa
            dyrtider och om vi hade haft möjlighet, minska monopolavgifter
            och regleringar eftersom det gynnar landet.
          </seg>
        </u>
        <u xml:id="i-TLABA3LMcLqj6sZ3fBLFoi" prev="i-6xHLHfXs14aB5tUWWE5a5j" next="i-5wbhfgAwGmsPwun6jcvuwA" who="i-2fr3vB32hz5Z6xAxeRqads">
          <seg xml:id="i-JRUaDZWf3nFsVHQwjCvPyN">
            Regeringen behöver inte lyssna på Centerpartiet, men lyssna på
            experterna! De säger att det finns mycket man kan göra för att
            hjälpa i stället för att stjälpa Riksbanken i kampen mot inflationen.
            Börjar med det allra enklaste: Sänk kostnaderna. Har man en kostnadskris,
            sänk kostnaderna. Sänk skatter där detta sänker inflationen, inte
            höjer den. Sänk skatten på arbete. Sänk avgifterna. Prioritera.
          </seg>
        </u>
        <u xml:id="i-5wbhfgAwGmsPwun6jcvuwA" prev="i-TLABA3LMcLqj6sZ3fBLFoi" next="i-KXsvXrrTLUfgRcxP7G5ubp" who="i-2fr3vB32hz5Z6xAxeRqads">
          <seg xml:id="i-fFKMSwajwRR9BWVuyZG3E">
            Sänkt skatt på att anställa, alltså sänkta arbetsgivaravgifter,
            pekar experterna ut som en åtgärd som kan stärka jobben och samtidigt
            sänka inflationen. Konjunkturinstitutet säger i en analys från
            den 4 december att det enda finanspolitiska instrumentet som har
            en negativ effekt på inflationen är en sänkning av arbetsgivaravgiften.
          </seg>
        </u>
        <u xml:id="i-KXsvXrrTLUfgRcxP7G5ubp" prev="i-5wbhfgAwGmsPwun6jcvuwA" next="i-7mUGLVgUGRgN6q9pJYciTb" who="i-2fr3vB32hz5Z6xAxeRqads">
          <seg xml:id="i-7DbRicBdd2GAKuFDRZteGn">
            Anledningen till att inflationen blir lägre när arbetsgivaravgifterna
            sänks är att en sänkning av arbetsgivaravgifterna minskar företagens
            kostnader, vilket gör att de har möjlighet att sänka priserna.
          </seg>
        </u>
        <u xml:id="i-7mUGLVgUGRgN6q9pJYciTb" prev="i-KXsvXrrTLUfgRcxP7G5ubp" next="i-EqsDf7BH9QgniDqLV48kmf" who="i-2fr3vB32hz5Z6xAxeRqads">
          <seg xml:id="i-NaZz9bwgSpwRezKAirBfR6">
            Regeringen skrattar i sin bänk, men förlorade jobb för unga är
            inget att skratta åt.
          </seg>
        </u>
        <u xml:id="i-EqsDf7BH9QgniDqLV48kmf" prev="i-7mUGLVgUGRgN6q9pJYciTb" next="i-V2cccd9HSMa1XtewG3bCi3" who="i-2fr3vB32hz5Z6xAxeRqads">
          <seg xml:id="i-7dUhq3LktRF1CdrtURYsNU">
            Vad gör regeringen i detta läge? Jo, den 1 april chockhöjde man
            arbetsgivaravgifterna för unga med 6 miljarder kronor, och detta
            just som unga åter möter en mycket tuff arbetsmarknad och just
            som företagen behöver sänka sina kostnader.
          </seg>
        </u>
        <u xml:id="i-V2cccd9HSMa1XtewG3bCi3" prev="i-EqsDf7BH9QgniDqLV48kmf" next="i-GHWAyKYcw5ARd8d5UuGjxo" who="i-2fr3vB32hz5Z6xAxeRqads">
          <seg xml:id="i-8hucext6NroafLQoawaH9Y">
            Sveriges kommuner och regioner, som redan har kraftigt minskade
            resurser, får med Tidöpolitiken 1,2 miljarder i skattechock för
            att de anställer unga – något regeringen cyniskt försöker dölja
            med 150 miljoner i bidrag till sommarjobb.
          </seg>
        </u>
        <u xml:id="i-GHWAyKYcw5ARd8d5UuGjxo" prev="i-V2cccd9HSMa1XtewG3bCi3" next="i-B2zX7uu7qNcCTevDLiDaX1" who="i-2fr3vB32hz5Z6xAxeRqads">
          <seg xml:id="i-XXK25e2QJvBocKumLbzRUu">
            Detaljhandeln, som ska börja sänka priset för en vanlig matkasse,
            får 1 miljard i ökad kostnad, motsvarande tusentals förlorade
            jobb för unga i kassan eller på lagret.
          </seg>
        </u>
        <u xml:id="i-B2zX7uu7qNcCTevDLiDaX1" prev="i-GHWAyKYcw5ARd8d5UuGjxo" next="i-8KKnC3C4NTgsFDSwtL7mhn" who="i-2fr3vB32hz5Z6xAxeRqads">
          <seg xml:id="i-3KBJMT5w7WkNXKAgiw4Rqg">
            Låt mig stanna en sekund vid arbetslösheten. Vi tror ofta att
            alla andra länder liksom Sverige har hög inflation och hög arbetslöshet.
          </seg>
        </u>
        <u xml:id="i-8KKnC3C4NTgsFDSwtL7mhn" prev="i-B2zX7uu7qNcCTevDLiDaX1" next="i-FxA5Nn5WY9j6iNPHZDkEas" who="i-2fr3vB32hz5Z6xAxeRqads">
          <seg xml:id="i-MaGQ46hUTYobwJcbKgYVhR">
            Men hur ser det ut? Tyskland har 2,9 procents arbetslöshet, Nederländerna
            3,5, Danmark 5,2, Belgien 5,8, Frankrike 7 och Sverige 7,6 på
            väg mot drygt 8.
          </seg>
        </u>
        <u xml:id="i-FxA5Nn5WY9j6iNPHZDkEas" prev="i-8KKnC3C4NTgsFDSwtL7mhn" next="i-7zkNxg7833o38TFGrDptdj" who="i-2fr3vB32hz5Z6xAxeRqads">
          <seg xml:id="i-CwpUWVshPf1TJWqrMA7qH5">
            Sverige är ett av ytterst få länder som samtidigt har hög inflation
            och hög arbetslöshet – därför att vi har för höga kostnader. Sverige
            är dessutom det enda landet med många lediga platser – 150 000
            i näringslivet och 50 000 i offentlig förvaltning – samtidigt
            som vi har 335 000 arbetslösa.
          </seg>
        </u>
        <u xml:id="i-7zkNxg7833o38TFGrDptdj" prev="i-FxA5Nn5WY9j6iNPHZDkEas" next="i-KFPW9UZo6ATmZoWHxgUe1A" who="i-2fr3vB32hz5Z6xAxeRqads">
          <seg xml:id="i-26raL619Xd8BceJSYYuofB">
            Vuxenutbildningen behöver byggas ut för att fylla på med kompetens.
            Där har regeringen – tack för det – fört tillbaka lite av de resurser
            som ni skar ned på till yrkesvux. Ni har fortfarande inte återfört
            resurser till branschskolorna för unga, som ni lade ned. Men ni
            kan inte ta bort miljarder från yrkesutbildningarna och lägga
            tillbaka miljoner.
          </seg>
        </u>
        <u xml:id="i-KFPW9UZo6ATmZoWHxgUe1A" prev="i-7zkNxg7833o38TFGrDptdj" next="i-2BDiwCfztDNGqusD3XQ1Cy" who="i-2fr3vB32hz5Z6xAxeRqads">
          <seg xml:id="i-B6soN1UTJdTTt2ZfSRpMZK">
            Det är inte heller bara så att jobben hotas och matkostnaderna
            stiger, utan barnens behöriga lärare i skolan hotas också. I ett
            läge då det är akut brist på lärare tvingas många skolor i många
            kommuner redan nu säga upp sina behöriga lärare. Många små byskolor
            i landsbygdskommuner kan tvingas slå igen.
          </seg>
        </u>
        <u xml:id="i-2BDiwCfztDNGqusD3XQ1Cy" prev="i-KFPW9UZo6ATmZoWHxgUe1A" next="i-2cXMjcMm11x1BbP4U9rHhK" who="i-2fr3vB32hz5Z6xAxeRqads">
          <seg xml:id="i-HAZSzU5vMQjz37jX3Tx4dN">
            Jag har pratat med många ansvariga för äldreomsorgen i landsbygdskommuner.
            De tvingas dra ned på hemtjänsten till vad de kallar ett absolut
            minimum. Samtidigt pratar KD sig varma för äldre. 24 miljarder
            kommer att saknas för kommuner och regioner redan nästa år, varnar
            SKR. Vad är poängen med att inte ge dem besked nu, om ni i regeringen
            ändå tänker ge pengarna senare? Ska de börja avskeda människor
            bara för att ni inte kan enas om vad ni ska säga utan sitter och
            pratar om plastpåseskatten i stället? Vi i Centerpartiet ville
            redan i höstas ge 4 miljarder i generella statsbidrag till kommuner
            och regioner. Ni skulle kunna börja med att ge tillbaka de 1,2
            miljarder ni tog i höjd skatt.
          </seg>
        </u>
        <u xml:id="i-2cXMjcMm11x1BbP4U9rHhK" prev="i-2BDiwCfztDNGqusD3XQ1Cy" next="i-5Fh7QUevqyi7ne6dwLePLe" who="i-2fr3vB32hz5Z6xAxeRqads">
          <seg xml:id="i-MRbxniVUz17JJAqS8CEh9R">
            Det finns familjer på landsbygden som är beroende av bilen och
            som trodde på regeringens löfte om 10 kronor per liter. Det är
            fortfarande, om finansministern inte kände till det, fråga om
            ett pris på en bit över 20 kronor per liter diesel. Det blir inga
            stora sänkningar med er. Varför gav ni de pengarna till dem som
            pendlar i storstaden med sin suv och fyller tanken till max med
            lite billigare bensin i stället för att ta pendeltåg, buss eller
            spårvagn? Varför gav ni inte de pengarna till de familjer som
            är beroende av bilen på landsbygden?
          </seg>
        </u>
        <u xml:id="i-5Fh7QUevqyi7ne6dwLePLe" prev="i-2cXMjcMm11x1BbP4U9rHhK" next="i-8xRDUWvvNtxVyd2wtiUsz4" who="i-2fr3vB32hz5Z6xAxeRqads">
          <seg xml:id="i-ML1n6qVYhE4NQDsc7WhPDg">
            Jag kan ta Gotland som exempel – där har hela ön drabbats av
            en kostnadschock på grund av bränslet till färjorna, men regeringen
            förmår inte lägga de miljoner av de miljarder ni gett till bilägarna
            i storstäderna som behövs för att säkra Gotlands livlina till
            fastlandet.
          </seg>
        </u>
        <u xml:id="i-8xRDUWvvNtxVyd2wtiUsz4" prev="i-5Fh7QUevqyi7ne6dwLePLe" next="i-YPE9E1BooDkbqkY9gh9TZf" who="i-2fr3vB32hz5Z6xAxeRqads">
          <seg xml:id="i-YSBdNPQ7xmphYRm9cmvi4c">
            Jag kommer att återkomma i mitt nästa anförande till klimatpolitiken
            – Sveriges stolthet, som den en gång var. Men under det senaste
            halvåret har finansministern och andra i regeringen låtit SD vingla
            fram som ett slags maktberusad elefant i porslinsbutiken och krossa
            klimatinsats efter klimatinsats.
          </seg>
        </u>
        <u xml:id="i-YPE9E1BooDkbqkY9gh9TZf" prev="i-8xRDUWvvNtxVyd2wtiUsz4" who="i-2fr3vB32hz5Z6xAxeRqads">
          <seg xml:id="i-LcXt6EYwHpdJDFAwbM1ZL9">
            Herr talman! Det är ekonomisk kris. Det är energikris. Det finns
            risk för välfärdskris i kommunerna. Ni, Tidögänget, är regeringen.
            Gör något! Kom inte med ännu en innehållslös, verkningslös, ihålig
            budget som den här!
          </seg>
        </u>
        <note xml:id="i-S7cSvb42vHhyi4ueQY4Dk6" type="speaker">
          Anf. 7 HANS EKLIND (KD):
        </note>
        <u xml:id="i-MLf1XtwZWjCqep68vkhiMJ" next="i-Huq931QqzC6oHFeMvyCWJS" who="i-9kL7gDrzsvgPervhw6VVyb">
          <seg xml:id="i-RLevPSLWcnEZzPvhy1UPPj">
            Herr talman! I dag presenterade regeringen en vårproposition
            som visar hur vi steg för steg leder Sverige ur en svår ekonomisk
            situation. Vi har även fått oss till del en vårändringsbudget
            där prioriteringen av stödet till de mest utsatta lyser allra
            klarast.
          </seg>
        </u>
        <u xml:id="i-Huq931QqzC6oHFeMvyCWJS" prev="i-MLf1XtwZWjCqep68vkhiMJ" next="i-NmW5u4uQ8Q9QhUncv199NE" who="i-9kL7gDrzsvgPervhw6VVyb">
          <seg xml:id="i-UrHuFXGgg5d2Ht5FnSs8eB">
            Herr talman! Vi kristdemokrater tar ansvar. Vi driver på för
            att riktat stöd ska ges till de mest utsatta hushållen samtidigt
            som vi arbetar fram åtgärder som gör Sverige starkt igen och successivt
            återställer människors reallöner samt stakar ut vägen för ett
            Sverige med tillgänglig, bättre, jämlik välfärd.
          </seg>
        </u>
        <u xml:id="i-NmW5u4uQ8Q9QhUncv199NE" prev="i-Huq931QqzC6oHFeMvyCWJS" next="i-KVPULbFioNjL7ZdYFRKAA7" who="i-9kL7gDrzsvgPervhw6VVyb">
          <seg xml:id="i-aymkb4ogVrE5eT5eytftp">
            I dessa tuffa ekonomiska tider pressas många svenskar. Samtidigt
            begränsas det politiska handlingsutrymmet kraftigt av den höga
            inflationen. Det är därför viktigt att man prioriterar rätt och
            på olika sätt stöttar dem som har det svårast att få ekonomin
            och livet att gå ihop.
          </seg>
        </u>
        <u xml:id="i-KVPULbFioNjL7ZdYFRKAA7" prev="i-NmW5u4uQ8Q9QhUncv199NE" next="i-WeFR1SqtePurfdE9ejvy1Y" who="i-9kL7gDrzsvgPervhw6VVyb">
          <seg xml:id="i-H2K6h5KDwmwfHBcHcmFp51">
            Herr talman! Det är glädjande att den största satsningen som
            görs i vårändringsbudgeten är en förlängning och höjning av det
            tillfälliga tilläggsbidraget för barnfamiljer med bostadsbidrag,
            för det är inte minst barnfamiljer och ensamstående föräldrar
            som drabbas hårt av det ekonomiska läget. Kristdemokraterna är
            ett familjeparti och har därför prioriterat att denna substantiella
            höjning nu blir av. Det ekonomiska stödet höjs från 1 325 kronor
            till 2 100 kronor i månaden. Sex av tio är ensamstående kvinnor.
          </seg>
        </u>
        <u xml:id="i-WeFR1SqtePurfdE9ejvy1Y" prev="i-KVPULbFioNjL7ZdYFRKAA7" next="i-RRqYCQaWfm5Fma6dGcNjK6" who="i-9kL7gDrzsvgPervhw6VVyb">
          <seg xml:id="i-QKG2KaheXrzdYskBpXv1er">
            Herr talman! En annan åtgärd som finns med i vårändringsbudgeten
            som jag vill peka på är satsningen på att stärka familjehemsvården.
            Den är viktig eftersom bristen på platser hos familjehem och behandlingsfamiljer
            måste åtgärdas. Det är platser som ska kunna ge barn och ungdomar
            en trygg miljö med rätt till både stöd och hjälp.
          </seg>
        </u>
        <u xml:id="i-RRqYCQaWfm5Fma6dGcNjK6" prev="i-WeFR1SqtePurfdE9ejvy1Y" next="i-LgtDGgSx9G6EQwU8U11hqi" who="i-9kL7gDrzsvgPervhw6VVyb">
          <seg xml:id="i-3w2dNk3viVJuMEqMENhP3a">
            Stöd är ofta en förutsättning för att kunna bryta destruktiva
            mönster och normer. I dag riskerar i stället många som finns på
            Sis-hem att fastna där, trots att de skulle må bättre av att få
            komma till en familj där de kan mötas av kärlek i hemmet och återfå
            förtroendet för vuxna. Det behövs helt enkelt fler familjehem
            som välkomnar barn som av olika anledningar inte kan eller bör
            bo med sina föräldrar. Med Kristdemokraterna i regering kommer
            familjen att vara byggstenen och barns bästa att sättas i första
            rummet.
          </seg>
        </u>
        <u xml:id="i-LgtDGgSx9G6EQwU8U11hqi" prev="i-RRqYCQaWfm5Fma6dGcNjK6" next="i-HcF94TNaTHmw6WU7zqXyEn" who="i-9kL7gDrzsvgPervhw6VVyb">
          <seg xml:id="i-Xvd9PPRQRxxU7ofjdEdosi">
            I det allvarliga läge som vi nu befinner oss i tycker jag ändå
            att det kan vara skönt att få säga här i kammaren att det är skönt
            att det finns en majoritet för de här framlagda förslagen. En
            snabb blick på hur kommentarerna sett ut denna morgon och på hur
            de har sett ut de senaste veckorna visar minst sagt på en spretighet
            när det gäller oppositionens möjligheter att förena sig kring
            någonting. Vänsterpartiet vill höja kostnaderna för företagen.
            Centerpartiet säger samtidigt att de vill sänka arbetsgivaravgifterna.
            Miljöpartiet vill stänga kärnkraften. Socialdemokraterna har helt
            nyligen tänkt om och ser nu att kärnkraften är en viktig del av
            energimixen.
          </seg>
        </u>
        <u xml:id="i-HcF94TNaTHmw6WU7zqXyEn" prev="i-LgtDGgSx9G6EQwU8U11hqi" next="i-hHd493tDf4JYiQRVW7Qba" who="i-9kL7gDrzsvgPervhw6VVyb">
          <seg xml:id="i-2wDiK3rbAzo4AzcYxSABtA">
            Herr talman! Mot detta finns ett samarbete som nu steg för steg
            förverkligar den ambitiösa agenda som ska få ordning på Sverige,
            stärka ekonomin, öka tryggheten, minska brottsligheten och kapa
            vårdköerna. Kostnaderna för att köra bil ska minskas. Jord- och
            skogsbruk ska underlättas. Det ska bli möjligt för fler att bo
            och leva i det som vi kallar hjärtlandet.
          </seg>
        </u>
        <u xml:id="i-hHd493tDf4JYiQRVW7Qba" prev="i-HcF94TNaTHmw6WU7zqXyEn" who="i-9kL7gDrzsvgPervhw6VVyb">
          <seg xml:id="i-EQLe6mbQ5xsayVFkkqojBa">
            Sverige är i grunden ett bra land att leva i. De omfattande problem
            som Sverige har att ta itu med kommer att ta tid att lösa. Men
            vi ser människorna bakom de dystra siffrorna, och vår prioritet
            att lösa detta handlar om politiskt mod, prioritering, beslutsamhet
            och inte minst en massa vilja.
          </seg>
        </u>
        <note xml:id="i-E4hMSbJ9R6GPfFeTMjE89S">
          (Applåder)
        </note>
        <note xml:id="i-AmXyWqkJU5QLHELUwsmBzz" type="speaker">
          Anf. 8 JANINE ALM ERICSON (MP):
        </note>
        <u xml:id="i-TpEFASkHgYWsFKXgEKC5PW" next="i-9CS4mRmPbB2sEkNRqP9vBi" who="i-4K631U2FyQthafuME3cNGX">
          <seg xml:id="i-nB7PcBKAkL9bZfnQPadFH">
            Herr talman! När landets skolluncher nu plockas ihop kommer åtgången
            på mat att ha varit större än vanligt, precis som varje måndag
            under det senaste halvåret. Barn som inte vet om maten hemma kommer
            att räcka till alla under helgen äter mer i skolan på måndagar
            och fredagar. Samtidigt ringlar köerna till civilsamhällets matutdelning
            långa, och föräldrar tvingas säga nej till barn som vill vara
            med i samma fotbollslag som sina kompisar.
          </seg>
        </u>
        <u xml:id="i-9CS4mRmPbB2sEkNRqP9vBi" prev="i-TpEFASkHgYWsFKXgEKC5PW" next="i-SAffda6KrUm6QrV75rZDWB" who="i-4K631U2FyQthafuME3cNGX">
          <seg xml:id="i-6kqk7yAgi2j2kELRoW24Zz">
            I ett av världens rikaste länder tvingas många familjer att i
            slutet av varje månad vända på varje krona. Vissa säger att det
            måste vara så, för inflationens skull. Vi har hört det från regeringens
            företrädare här i dag, men jag och Miljöpartiet säger att Sverige
            inte har råd att ha det så här.
          </seg>
        </u>
        <u xml:id="i-SAffda6KrUm6QrV75rZDWB" prev="i-9CS4mRmPbB2sEkNRqP9vBi" next="i-TVyWqGthyPyqw696j246hu" who="i-4K631U2FyQthafuME3cNGX">
          <seg xml:id="i-J2bzkAEkijmfKXc6Aaz7YS">
            När priset på bröd, kött, mjölk, ost och ägg skenar gräver det
            djupa hål i hushållens plånböcker. Kraftigt stigande elpriser
            ovanpå det gör vardagen för många svenskar näst intill omöjlig
            att få ihop. Putins vettlösa invasion av Ukraina har satt hela
            världen i en unikt svår ekonomisk situation. Det här är en verklighet
            som bara kan mötas med riktig fördelningspolitik. Men det levererar
            inte den här regeringen.
          </seg>
        </u>
        <u xml:id="i-TVyWqGthyPyqw696j246hu" prev="i-SAffda6KrUm6QrV75rZDWB" next="i-E2icr8EDHukXwcVowCbNDz" who="i-4K631U2FyQthafuME3cNGX">
          <seg xml:id="i-PnsK6GkFhAPvepNc4TLAzb">
            I valrörelsen slängde sig många högerpartier med krav på ett
            bidragsstopp. I förra veckan deklarerade arbetsmarknadsministern
            att det är fett att vara arbetslös. Det visar med all önskvärd
            tydlighet hur långt bort från verkligheten den här regeringen
            är. I vårbudgetpropositionen försöker regeringsunderlaget att
            täppa till några av hålen med mindre åtgärder, såsom en tillfällig
            förstärkning av bostadsbidraget för barnfamiljer. Det är i sig
            bra politik, men det är långt ifrån tillräckligt.
          </seg>
        </u>
        <u xml:id="i-E2icr8EDHukXwcVowCbNDz" prev="i-TVyWqGthyPyqw696j246hu" next="i-PRYyM1oT2KeYcw1ziwtujF" who="i-4K631U2FyQthafuME3cNGX">
          <seg xml:id="i-6herBd1wMMjHBQX1b2Gdgi">
            Så länge människor som lever i ekonomisk utsatthet ständigt ifrågasätts
            kommer jämlikheten alltid att vara för långt borta. För som vanligt
            i högerns idévärld gäller hårdare tag och neddragningar bara fattiga
            människor. Rika ska givetvis få behålla bidrag. Reseavdraget är
            bara ett exempel: De pengarna går till största delen till att
            subventionera bilåkandet för direktörer i Danderyd. För den ensamstående
            mamman som lever på försörjningsstöd eller för den som sedan länge
            blivit utförsäkrad av ett trasigt system kvarstår en krass verklighet.
          </seg>
        </u>
        <u xml:id="i-PRYyM1oT2KeYcw1ziwtujF" prev="i-E2icr8EDHukXwcVowCbNDz" next="i-3RZDShpfwnDS8Jg3eZro7Y" who="i-4K631U2FyQthafuME3cNGX">
          <seg xml:id="i-EYzidx86uTyXAJwsTc7nZF">
            Det är inte bara hushållen som har det tufft. De senaste dagarna
            har larmen från kommuner och regioner hörts allt tydligare. Regeringens
            passivitet leder till ett stålbad för vården, skolan och omsorgen.
            Precis som för hushållen kommer nu kommuner och regioner att se
            snabbt stigande priser på det allra mesta, vilket leder till en
            orimlig situation. Och precis som när det gäller hushållens situation
            står regeringen svarslös.
          </seg>
        </u>
        <u xml:id="i-3RZDShpfwnDS8Jg3eZro7Y" prev="i-PRYyM1oT2KeYcw1ziwtujF" next="i-4zpvkDmCJjS9Aowa4ygCJe" who="i-4K631U2FyQthafuME3cNGX">
          <seg xml:id="i-3YYXfy4PYfAAYFJS5XvC6t">
            I höstas när regeringen presenterade sin budget för 2023 var
            det uppenbart att man inte gjorde tillräckligt för att upprätthålla
            den gemensamma välfärden. Däremot sänktes skatten för höginkomsttagare
            eftersom den justeras med inflationen. Så höginkomsttagare kompenseras
            för inflationen samtidigt som skolor tvingas till neddragningar
            eftersom de inte kompenseras för ökade kostnader. Vi vet sedan
            tidigare att det kostar samhället väldigt mycket när välfärden
            sätts på svältkur.
          </seg>
        </u>
        <u xml:id="i-4zpvkDmCJjS9Aowa4ygCJe" prev="i-3RZDShpfwnDS8Jg3eZro7Y" next="i-SuhyjzFjLfc7vR7o7bGGf2" who="i-4K631U2FyQthafuME3cNGX">
          <seg xml:id="i-PX29gtDYcFBW45vhDPtXbr">
            Man hade så klart kunnat göra på ett annat sätt. Miljöpartiet
            föreslog att man inte skulle sänka skatten för höginkomsttagare
            och att man skulle öka anslaget till kommuner och regioner. Jag
            tror att många svenskar håller med om att det är viktigare med
            fler lärare i skolan, en bättre arbetsmiljö och fler som jobbar
            inom vården och omsorgen än att höginkomsttagare får sänkt skatt.
          </seg>
        </u>
        <u xml:id="i-SuhyjzFjLfc7vR7o7bGGf2" prev="i-4zpvkDmCJjS9Aowa4ygCJe" next="i-WRZF68QymfVTzkjsQdkWjP" who="i-4K631U2FyQthafuME3cNGX">
          <seg xml:id="i-WwrmBUbechTGhBBjZvhiPf">
            Herr talman! En ekonomisk kris kan ställa mycket i samhället
            på sin spets, men den hejdar inte klimatkrisen. Det spelar ingen
            roll var i världen vi tittar – klimatkatastrofen börjar nu bli
            tydlig överallt: här hemma med både översvämningar och torka,
            i stora delar av Europa med värmeböljor som skördar liv och i
            östra Afrika med en brutal torka som i åratal skoningslöst drabbat
            både människor och djur. Vi ser önationer som faktiskt slåss för
            sin överlevnad och krig och konflikter som breder ut sig i torkans
            spår.
          </seg>
        </u>
        <u xml:id="i-WRZF68QymfVTzkjsQdkWjP" prev="i-SuhyjzFjLfc7vR7o7bGGf2" next="i-44nyHSraLQ6A5rYShkSWPa" who="i-4K631U2FyQthafuME3cNGX">
          <seg xml:id="i-FWwFiegHqnHFwTqg5Pr4Xv">
            Vi ser nu att klimatförändringarna inte är någon framtidsfråga
            – klimatförändringarna händer här och nu, och det är världens
            fattiga som får betala det högsta priset. Men i det avseendet
            presenterar regeringen ingenting.
          </seg>
        </u>
        <u xml:id="i-44nyHSraLQ6A5rYShkSWPa" prev="i-WRZF68QymfVTzkjsQdkWjP" next="i-U5YhqLxQpFdd5DU9vQxsNL" who="i-4K631U2FyQthafuME3cNGX">
          <seg xml:id="i-Xr9fNf13JYcvKfL5ZF1tJW">
            Under 2023 har regeringen dessutom tagit mer än 1 miljard för
            mycket från biståndet till asylkostnader i Sverige. Det är pengar
            som finansministern i den här vårbudgeten borde ha gett besked
            om att de ska tillbaka till biståndet. I stället får man nu ytterligare
            neddragningar då lån till Ukraina ska finansieras via biståndsbudgeten.
            Jag vill understryka att vi helt och hållet står bakom stödet
            till Ukraina, men vi tycker inte att stödet ska betalas av världens
            allra mest utsatta.
          </seg>
        </u>
        <u xml:id="i-U5YhqLxQpFdd5DU9vQxsNL" prev="i-44nyHSraLQ6A5rYShkSWPa" next="i-RaziCKtaMx7hjWEB6ciNNf" who="i-4K631U2FyQthafuME3cNGX">
          <seg xml:id="i-HK452f2q91UK1Gyqt3U2gr">
            I en osäker omvärld borde Sveriges roll i världen i stället stärkas.
            Men regeringen gör nu det motsatta. Den väljer att möta globala
            utmaningar med minskat bistånd och blundar för konsekvenserna
            som kommer med det. Det som i regeringens talepunkter gärna reduceras
            till anonyma projekt är ju ändå skolgång för flickor och stöd
            till gräsrotsrörelser för frihet och demokrati.
          </seg>
        </u>
        <u xml:id="i-RaziCKtaMx7hjWEB6ciNNf" prev="i-U5YhqLxQpFdd5DU9vQxsNL" next="i-JAhZy4VmoSwD6KRJJmrGAX" who="i-4K631U2FyQthafuME3cNGX">
          <seg xml:id="i-93fPZGHcK7WipKoz6DmgEy">
            Herr talman! En regering som gör anspråk på att ta ansvar för
            Sverige måste visa att den är förmögen att ta ansvar för klimatet.
            Ulf Kristerssons regering har sedan dag ett visat på raka motsatsen,
            och nu kan även den här budgetpropositionen läggas till listan
            över bortkastade möjligheter.
          </seg>
        </u>
        <u xml:id="i-JAhZy4VmoSwD6KRJJmrGAX" prev="i-RaziCKtaMx7hjWEB6ciNNf" next="i-TXZeegghaFSp5hXEhZjDrm" who="i-4K631U2FyQthafuME3cNGX">
          <seg xml:id="i-VAShxLPnAg2ciEH7PHzpdk">
            När det gäller klimatet är det inte vad vårbudgeten innehåller
            som är det största problemet utan vad den inte innehåller. För
            det finns gott om förslag på åtgärder som skulle vara möjliga
            för regeringen att lägga fram här och nu. En kraftfull satsning
            på klimatanpassning skulle kunna vara en av dem, en snabb och
            effektiv utbyggnad av vindkraften en annan. En regering som gör
            anspråk på att ta ansvar för Sverige måste visa att den också
            tar ansvar för en rättvis omställning som kan ske här och nu.
          </seg>
        </u>
        <u xml:id="i-TXZeegghaFSp5hXEhZjDrm" prev="i-JAhZy4VmoSwD6KRJJmrGAX" next="i-VbwGfHCv36EwnpZVmac4Mx" who="i-4K631U2FyQthafuME3cNGX">
          <seg xml:id="i-X1WpVWFYLPVkL28zN2hjBa">
            Men tiden vi lever i lär oss gång på gång att vi inte kan ta
            något för givet. Den har lärt oss att skillnaden mellan krig och
            fred kan ändras från en dag till en annan och att den som ena
            dagen hade ett ordnat liv nästa dag kan stå utan både arbete och
            bostad.
          </seg>
        </u>
        <u xml:id="i-VbwGfHCv36EwnpZVmac4Mx" prev="i-TXZeegghaFSp5hXEhZjDrm" next="i-LED8SKQG3wLFt5YoNy7R4i" who="i-4K631U2FyQthafuME3cNGX">
          <seg xml:id="i-XPxinM4QUad83Faw7xLZbJ">
            Tiden vi lever i lär oss också att saker och ting inte bara händer
            – det är politik som får dem att hända. Det har ofta sagts att
            politik är att vilja, och det tror jag är något som vi behöver
            återkomma till i den här kammaren gång på gång. Regeringen är
            inte offer för omständigheter bortom dess kontroll, för det är
            den som sitter på makten. Den väljer hur den vill göra de satsningar
            som ändå går att göra. Och den har valt skattesänkningar framför
            välfärd.
          </seg>
        </u>
        <u xml:id="i-LED8SKQG3wLFt5YoNy7R4i" prev="i-VbwGfHCv36EwnpZVmac4Mx" who="i-4K631U2FyQthafuME3cNGX">
          <seg xml:id="i-E91p4JahtDHLZUbY3ZcvBe">
            Jag och Miljöpartiet vet att det är möjligt att bygga en bättre
            värld, en värld där inga barn tvingas växa upp i fattigdom, där
            inga vuxna är förpassade till ett liv i ekonomisk utsatthet och
            där vårt välstånd inte går ut över världens fattiga – där regeringen
            inte sätter käppar i hjulet för omställningen utan i stället leder
            den, med en förnybar framtid, som en ledande grön industrination
            där det finns både jobb, välfärd och framtidstro. Jag hoppas att
            vi kommer att få se mer förslag som leder i den riktningen och
            inte motsatsen framöver.
          </seg>
        </u>
        <note xml:id="i-JEXv7oNzM8eieg3txtBWru" type="speaker">
          Anf. 9 CARL B HAMILTON (L):
        </note>
        <u xml:id="i-UQXg4N6iSfTgJMeG4keuBC" next="i-QAaur8bz1wuLCdD5X8vTzM" who="i-Ry3pP9VZKrW87Vcxq73jQG">
          <seg xml:id="i-NBEaqqMm9dupL1rymS1qj7">
            Herr talman! Kanske till någons förvåning ska jag börja med att
            lyfta fram en legendarisk LO-ekonom som hette Gösta Rehn. Han
            hade några fasta punkter och käpphästar i sin ekonomisk-politiska
            tillvaro. Det viktigaste budskapet som Rehn ständigt återvände
            till var: Hata inflationen!
          </seg>
        </u>
        <u xml:id="i-QAaur8bz1wuLCdD5X8vTzM" prev="i-UQXg4N6iSfTgJMeG4keuBC" next="i-DVbuu1MsCB4mNA9RfXHHtM" who="i-Ry3pP9VZKrW87Vcxq73jQG">
          <seg xml:id="i-AQib7DYstKgCHs29W3FsuV">
            Inflationen höjer alla priser, inte bara några utvalda, inte
            bara på mat, bensin eller energi, utan alla. Att hålla nere inflationen
            menade Gösta Rehn var viktigare för människor med små inkomster
            och med en svag ställning på arbetsmarknaden. Att hata inflationen
            såg Rehn också som viktigare för arbetaren än för kapitalägaren,
            för att använda ett lite ålderdomligt och lättbegripligt språkbruk.
          </seg>
        </u>
        <u xml:id="i-DVbuu1MsCB4mNA9RfXHHtM" prev="i-QAaur8bz1wuLCdD5X8vTzM" next="i-2azMa2TVD1TAZ12FyoHyLE" who="i-Ry3pP9VZKrW87Vcxq73jQG">
          <seg xml:id="i-NSc7rphJq3TPCbYceHRdkC">
            Jag tycker att det är väldigt viktigt att notera att denna syn
            faktiskt också återspeglar sig i grundtonen i vårbudgeten från
            regeringen – hata inflationen.
          </seg>
        </u>
        <u xml:id="i-2azMa2TVD1TAZ12FyoHyLE" prev="i-DVbuu1MsCB4mNA9RfXHHtM" next="i-8ABw5qXWHgA7p1WKZ8Ab4R" who="i-Ry3pP9VZKrW87Vcxq73jQG">
          <seg xml:id="i-A6GwrSXoXMueBKKLJzPwrY">
            Parterna på arbetsmarknaden i Sverige har nyligen slutit ett
            viktigt tvåårigt löneavtal på 7,4 procent, som för en mycket stor
            del av arbetsmarknaden säkert är ett viktigt bidrag – får vi hoppas
            i alla fall – till inflationsbekämpningen. Jag har ingen närmare
            kunskap om hur förhandlarna fick ihop det hela och lyckades etablera
            detta normerande märke för en stor del av arbetsmarknaden. Men
            jag vet att uppgörelsen om märket och avtal sannolikt är mycket
            bra och viktigt för svensk ekonomi, för företagen och även för
            löntagarna, i alla fall på sikt.
          </seg>
        </u>
        <u xml:id="i-8ABw5qXWHgA7p1WKZ8Ab4R" prev="i-2azMa2TVD1TAZ12FyoHyLE" next="i-U9Yxt56Bu5cGGY6Ye7N4uR" who="i-Ry3pP9VZKrW87Vcxq73jQG">
          <seg xml:id="i-XEWkpa1uSEMZUkw4dCh4Ry">
            Nu får alla vi andra, vi som inte tillhör parterna, från läktaren
            se hur det går med förankringen av avtalet bland medlemmar och
            företag. Det är ingen vågad gissning att det vore bra för den
            förankringsprocessen, och därmed för Sverige, om kapitalägare
            och företag tänker sig väldigt noga för i detta ansträngda makroekonomiska
            läge och väljer återhållsamhet när det gäller aktieutdelning och
            liknande förmåner.
          </seg>
        </u>
        <u xml:id="i-U9Yxt56Bu5cGGY6Ye7N4uR" prev="i-8ABw5qXWHgA7p1WKZ8Ab4R" next="i-KTCXtpYBQJa9GY3oRBcojz" who="i-Ry3pP9VZKrW87Vcxq73jQG">
          <seg xml:id="i-T3vf2YoXbns5qFVgHHLoNi">
            När politiker för fram finanspolitiska reformer är det i det
            här läget i Sverige dessutom extremt viktigt att dessa reformer,
            offentliga utgifter och åtgärder utformas så att de är träffsäkra.
            Även finansministern var inne på det. De måste bland annat träffa
            personer som har störst behov. Ensamstående kvinnor med barn har
            störst behov av bistånd; det har varit uppe här flera gånger.
            Beträffande miljöproblemen måste reformerna träffa orsaken till
            koldioxidutsläppen så nära som möjligt.
          </seg>
        </u>
        <u xml:id="i-KTCXtpYBQJa9GY3oRBcojz" prev="i-U9Yxt56Bu5cGGY6Ye7N4uR" next="i-UgBVHwstWEp1VjhP2pf8ne" who="i-Ry3pP9VZKrW87Vcxq73jQG">
          <seg xml:id="i-71wr9r7qh4w2Deag24UE1d">
            Låt mig särskilt nämna energifrågan, ett svenskt sorgebarn under
            decennier. Jag ser i medierna att Opec just nu och igen hotar
            med minskat utbud. Det skulle naturligtvis driva upp priserna
            ytterligare på olja och bensin. Det vore inte bra för konsumenterna.
            Möjligen är det bra för koldioxidutsläppen, men det är knappast
            särskilt trovärdigt som åtgärd i dag. Det finns många potentiella
            olje- och gasproducenter i världen som kan kliva in och öka sitt
            utbud. Utrikeshandel och möjligheten till import och export är
            alltså bättre än nationalistiskt prat om Sverigepriser.
          </seg>
        </u>
        <u xml:id="i-UgBVHwstWEp1VjhP2pf8ne" prev="i-KTCXtpYBQJa9GY3oRBcojz" next="i-2tNDNGTfQPYH1TkjHndUwG" who="i-Ry3pP9VZKrW87Vcxq73jQG">
          <seg xml:id="i-YX2QKYHor1sdS6E1A2vK9t">
            För att möta utmaningarna på hemmaplan och på lång sikt har statsrådet
            och min partivän Romina Pourmokhtari presenterat flera förslag
            för att få upp det fossilfria utbudet och främja stabiliteten
            i utbudet av svensk energi, exempelvis genom att ta bort förbud
            och skygglappar mot kärnkraften och snabba upp tillståndsprocesser
            för ny vindkraft. Men även en tillförlitlig utrikeshandel med
            olika slag av energi är ett uppenbart samhällsintresse.
          </seg>
        </u>
        <u xml:id="i-2tNDNGTfQPYH1TkjHndUwG" prev="i-UgBVHwstWEp1VjhP2pf8ne" next="i-KpFAvYXmk9hPdVYf6DsYx7" who="i-Ry3pP9VZKrW87Vcxq73jQG">
          <seg xml:id="i-TgsV8DXnxFpkFpPAuKw6xy">
            Herr talman! Jag vore inte liberal om jag inte avslutningsvis
            också säger något kort om skolan, vår hjärtefråga. Alla, oavsett
            om man ligger före i skolan eller behöver extra stöd, ska ges
            en skolgång som utvecklar och utmanar. Det är avgörande för individen
            men också för hela vårt lands utveckling. När politiker vill stöpa
            alla elever i samma form och satsa på skärmar framför riktiga
            skolböcker satsar Liberalerna i stället på en kunskapsskola för
            alla, oavsett om man går i spetsklass eller behöver extra resurser
            på grund av en diagnos.
          </seg>
        </u>
        <u xml:id="i-KpFAvYXmk9hPdVYf6DsYx7" prev="i-2tNDNGTfQPYH1TkjHndUwG" who="i-Ry3pP9VZKrW87Vcxq73jQG">
          <seg xml:id="i-DUqQD2qwMkyDBwcp8SNYqq">
            Mer pengar för sfi och språkstöd för ukrainare är självklart
            med denna grundsyn.
          </seg>
        </u>
        <note xml:id="i-BCw6pDtLQBYbkP3GGPZGYj">
          (Applåder)
        </note>
        <note xml:id="i-mGKZ2K7PgtQ5UcwzXRzjZ" type="speaker">
          Anf. 10 Finansminister ELISABETH SVANTESSON (M):
        </note>
        <u xml:id="i-RC9VkD4LRN2sbT6GTFxTU" next="i-YDem45aqs8e7fu4358mTMY" who="i-84DiaFjYsBoBUQnKJiSte9">
          <seg xml:id="i-8UqspPE2a1MNBV6CYB9q6Q">
            Herr talman! Precis som jag sa i mitt första inlägg befinner
            vi oss i en exceptionell ekonomisk situation. Vi har hög inflation.
            Vi har samtidigt en lågkonjunktur. Det är ett läge som Sverige
            inte har befunnit sig i på många, många decennier.
          </seg>
        </u>
        <u xml:id="i-YDem45aqs8e7fu4358mTMY" prev="i-RC9VkD4LRN2sbT6GTFxTU" next="i-EHAQxbhuzb64nUP1Z3L5eX" who="i-84DiaFjYsBoBUQnKJiSte9">
          <seg xml:id="i-PMfW9x7Fjahwkv52PHc9RZ">
            Samtidigt har vi – riksdag och regering men också hela svenska
            folket – inte haft en helt jämn väg framför oss de senaste åren,
            herr talman. Tillsammans har vi under flera år nu ställts inför
            ganska svåra problem att hantera: en migrationskris, en pandemi,
            ett krig i vårt närområde, rekordhöga energipriser, hög inflation,
            stor osäkerhet i det finansiella systemet och nu också lågkonjunktur.
          </seg>
        </u>
        <u xml:id="i-EHAQxbhuzb64nUP1Z3L5eX" prev="i-YDem45aqs8e7fu4358mTMY" next="i-LjA3LGYECWmuVE1uQzaiyV" who="i-84DiaFjYsBoBUQnKJiSte9">
          <seg xml:id="i-BG3NciozsCMiVjANBedS8p">
            Det här är ingen lätt resa, herr talman, men precis som vi har
            klarat stora utmaningar tidigare kommer vi att klara av även den
            här tiden. Vi är många här i salen som till exempel hade ett utmärkt
            samarbete under pandemin. Det är en styrka, och jag ser också
            fram emot att ta del av oppositionens budgetförslag när de kommer
            om ett par veckor.
          </seg>
        </u>
        <u xml:id="i-LjA3LGYECWmuVE1uQzaiyV" prev="i-EHAQxbhuzb64nUP1Z3L5eX" who="i-84DiaFjYsBoBUQnKJiSte9">
          <seg xml:id="i-M825Uzabb3APc5VAfdLk6Z">
            Samtidigt blir jag orolig när jag lyssnar till flera av oppositionspartierna.
            Man tar inte inflationen på allvar. Därför är jag ändå lättad
            över att regeringens budget kommer att gå igenom i riksdagen eftersom
            den har en majoritet bakom sig. Vi har en tydlig plan för hur
            vi ska bekämpa inflationen och samtidigt stötta hushåll och hur
            vi ska återupprätta arbetslinjen men också få fart på svensk tillväxt
            igen och sätta Sverige på rätt kurs.
          </seg>
        </u>
        <note xml:id="i-PdYHrWbESVh4QjNSd8Xxym">
          (Applåder)
        </note>
        <note xml:id="i-P3NhAF9KJscMUVEEUYMR1P" type="speaker">
          Anf. 11 MIKAEL DAMBERG (S) replik:
        </note>
        <u xml:id="i-BtTk6yjZjkq53voxMijmUz" next="i-2zRe7tmQLiie5gPrsRj7AZ" who="i-Spsbo7A5zikEeUY3JEYcNV">
          <seg xml:id="i-DBnSMDHJiY6eNAtMs88YWT">
            Herr talman! Vi har diskuterat hur Sverige befinner sig på branten
            av en lågkonjunktur. Vi har diskuterat den höga svenska inflationen.
            Vi har talat om att svenska hushåll är hårt pressade. Vi har talat
            om att köerna till hjälporganisationernas matutdelningar växer.
            Jag tycker att det under diskussionen och debatten är uppenbart
            för alla, förutom möjligtvis finansministern, att den politik
            som hitintills har förts inte riktigt har hjälpt eller har varit
            otillräcklig.
          </seg>
        </u>
        <u xml:id="i-2zRe7tmQLiie5gPrsRj7AZ" prev="i-BtTk6yjZjkq53voxMijmUz" next="i-QH2n8y8U3hV6ZFcyPycytt" who="i-Spsbo7A5zikEeUY3JEYcNV">
          <seg xml:id="i-Vw2mC8aXFzbcAJFzJU31KB">
            I flera frågor som verkligen hade haft betydelse för prisutvecklingen
            har regeringen varit ganska sen eller sist och sämst i ett europeiskt
            perspektiv. Det gäller stödet till barnfamiljerna, matpriset och
            elstödet, och man tackade nej till krissamtal om hushållens ekonomi.
          </seg>
        </u>
        <u xml:id="i-QH2n8y8U3hV6ZFcyPycytt" prev="i-2zRe7tmQLiie5gPrsRj7AZ" who="i-Spsbo7A5zikEeUY3JEYcNV">
          <seg xml:id="i-JNVGaYWgcHWKxY2zMskhxE">
            Kommer regeringen att presentera en plan för att hantera det
            ekonomiska läget så att det inte blir barnen och de ensamstående
            föräldrarna som får betala priset för krisen?
          </seg>
        </u>
        <note xml:id="i-VZXNkvERij3cAvZYUj8eU" type="speaker">
          Anf. 12 Finansminister ELISABETH SVANTESSON (M) replik:
        </note>
        <u xml:id="i-XpcTwgD7kkWCFeyefXcWNS" next="i-7WewbJZJWGih9L8TqN6Q2G" who="i-84DiaFjYsBoBUQnKJiSte9">
          <seg xml:id="i-SUJ9CY33oq8j8xAgqg5kVp">
            Herr talman! Jag tackar Mikael Damberg för frågan.
          </seg>
        </u>
        <u xml:id="i-7WewbJZJWGih9L8TqN6Q2G" prev="i-XpcTwgD7kkWCFeyefXcWNS" next="i-8vinmcsmr82Wh7ttsq8pgV" who="i-84DiaFjYsBoBUQnKJiSte9">
          <seg xml:id="i-51rweMWibXH9acUqYAtQXe">
            Det är precis vad regeringen gör. Med barnen framför våra ögon
            lade vi fram en budget i höstas som är återhållsam för att priserna
            inte ska fortsätta öka och så att deras föräldrar inte ska behöva
            kämpa.
          </seg>
        </u>
        <u xml:id="i-8vinmcsmr82Wh7ttsq8pgV" prev="i-7WewbJZJWGih9L8TqN6Q2G" next="i-YNHEMH9tdamBbSvghkrhAf" who="i-84DiaFjYsBoBUQnKJiSte9">
          <seg xml:id="i-TBSpu35JiGqWGp7ePXgmid">
            Sverige är ju inte det enda landet i världen som har inflation
            just nu. Tillsammans med många andra finansministrar diskuterade
            vi förra veckan just frågan: Hur ska vi pressa ned inflationen?
            Jo, genom att hålla tillbaka men ändå stötta de mest utsatta.
          </seg>
        </u>
        <u xml:id="i-YNHEMH9tdamBbSvghkrhAf" prev="i-8vinmcsmr82Wh7ttsq8pgV" next="i-9Zix7XUdH2e8PV7QNYs5FQ" who="i-84DiaFjYsBoBUQnKJiSte9">
          <seg xml:id="i-2V5f7GgMjiiHtNqB7HSemS">
            Det är därför vi just nu också både höjer och förlänger det viktiga
            bostadsbidraget för barnfamiljer. Det är därför vi har ett stort
            elstöd som är helt unikt i svensk historia. Det är därför vi ser
            till att stärka skolan. Vi stärker barnen med ett förbyggande
            arbete så att de inte hamnar i kriminalitet.
          </seg>
        </u>
        <u xml:id="i-9Zix7XUdH2e8PV7QNYs5FQ" prev="i-YNHEMH9tdamBbSvghkrhAf" who="i-84DiaFjYsBoBUQnKJiSte9">
          <seg xml:id="i-V5T8FD3Sk1wKZJ5zmdYJ2S">
            Det vi gör gör vi ju för att barn i Sverige ska få en bättre
            framtid. Om inflationen fortsätter att öka kommer barnen att drabbas
            ännu hårdare.
          </seg>
        </u>
        <note xml:id="i-WXXRbSxVEWUTTuQvVC5y9e">
          (Applåder)
        </note>
        <note xml:id="i-Jt8WjRaiyNDWjP7KvbxixV" type="speaker">
          Anf. 13 MIKAEL DAMBERG (S) replik:
        </note>
        <u xml:id="i-X5wu8C5gz4oP4b8Y56EC6U" next="i-A9SzTYhMnJr5u1i8tCqrZt" who="i-Spsbo7A5zikEeUY3JEYcNV">
          <seg xml:id="i-2SYB2JPmyjJxazxjxg5qFZ">
            Herr talman! Nu har vi hört finansministern flera gånger säga
            att det finns en plan för att möta konjunkturläget. Saken är väl
            att om vårbudgeten är ett exempel på den planen har vi stora problem,
            för verkligheten talar ett annat språk.
          </seg>
        </u>
        <u xml:id="i-A9SzTYhMnJr5u1i8tCqrZt" prev="i-X5wu8C5gz4oP4b8Y56EC6U" next="i-NSwQwkskbLpC9MU6ibd1Ly" who="i-Spsbo7A5zikEeUY3JEYcNV">
          <seg xml:id="i-Y2kEjftyWM19KqNccpfUU">
            Väldigt många människor kommer att känna sig besvikna, inte minst
            de som jobbar i skolan runt om i Sverige som nu ser varsel och
            neddragningar i skolverksamheten. Vi ser hårt arbetande ensamma
            mammor som inte har råd att köpa näringsriktig mat till sina barn.
            Vi ser att byggandet totalstannar. Vi ser att yrkesutbildningar
            för elektriker läggs ned. Vanligt folk har svårt att betala elräkningen
            när elstödet har havererat.
          </seg>
        </u>
        <u xml:id="i-NSwQwkskbLpC9MU6ibd1Ly" prev="i-A9SzTYhMnJr5u1i8tCqrZt" who="i-Spsbo7A5zikEeUY3JEYcNV">
          <seg xml:id="i-YHdRUunxvMjPuXiL77t1fL">
            Om det här var planen, är finansministern då nöjd med resultatet?
            Blev det som du hade tänkt?
          </seg>
        </u>
        <note xml:id="i-DPfNWmVxRbn7ZX9LVeBdUf" type="speaker">
          Anf. 14 Finansminister ELISABETH SVANTESSON (M) replik:
        </note>
        <u xml:id="i-L2xSTj9zTzuYoEJSHsu3VC" next="i-2y2qXgBseVJ4L8yGFcZaiH" who="i-84DiaFjYsBoBUQnKJiSte9">
          <seg xml:id="i-BubS7L8yKKNcYcGbbD4wq9">
            Herr talman! Det är ingen av oss som har sagt att det här är
            en enkel resa. Det är det inte i Sverige, och det är det inte
            någon annanstans. Men då gäller det att göra saker i rätt tid
            och i rätt ordning, och det är precis vad vi gör.
          </seg>
        </u>
        <u xml:id="i-2y2qXgBseVJ4L8yGFcZaiH" prev="i-L2xSTj9zTzuYoEJSHsu3VC" next="i-9BhfB7J134Mama6Hx23UVs" who="i-84DiaFjYsBoBUQnKJiSte9">
          <seg xml:id="i-B3NPdH4YbA5FL1Wk87xf6G">
            Jag blir lite bekymrad över Mikael Dambergs inställning till
            inflationen. När jag lyssnade till hans tio minuter tidigare hörde
            jag om en mängd olika saker som nu ska läggas på hög och som kommer
            att driva utgifter och ofinansierat kommer att öka inflationen.
            Men om det ska finansieras finns bara ett svar, vilket är viktigt
            för alla som lyssnar att veta: Skatterna kommer att höjas för
            vanliga löntagare.
          </seg>
        </u>
        <u xml:id="i-9BhfB7J134Mama6Hx23UVs" prev="i-2y2qXgBseVJ4L8yGFcZaiH" next="i-PomJVNyotYuSjSV7s4pQ5E" who="i-84DiaFjYsBoBUQnKJiSte9">
          <seg xml:id="i-QiWkymWd6mrfEW3qBh34Ju">
            Detta lade ni in i er budget i höstas. Jag antar att det också
            kommer att komma i er nästa budget. Det finns inget annat sätt
            att finansiera det här, om man tar ansvar för inflationen.
          </seg>
        </u>
        <u xml:id="i-PomJVNyotYuSjSV7s4pQ5E" prev="i-9BhfB7J134Mama6Hx23UVs" who="i-84DiaFjYsBoBUQnKJiSte9">
          <seg xml:id="i-9FDKbTcgygJowCAitaUYZm">
            Jag kan lova Mikael Damberg och alla här i kammaren att vi tar
            ansvar. Vi tar ansvar för barnen och för familjerna. Vi kommer
            att bekämpa inflationen varje dag och stötta hushåll för att de
            ska klara detta, men vi ska också återupprätta arbetslinjen och
            fokusera på stärkt tillväxt.
          </seg>
        </u>
        <note xml:id="i-D1qrjqnhRx9xkgDSfBtJuA">
          (Applåder)
        </note>
        <note xml:id="i-LxV7TyTwhLpCPyyGynea47" type="speaker">
          Anf. 15 ALI ESBATI (V) replik:
        </note>
        <u xml:id="i-S8ZtFyfuVGRXX1cLejykx2" next="i-KJ1RAMGeZRRBGNZAPfoTo8" who="i-TxLwXp3MJemR8iGdYER2aZ">
          <seg xml:id="i-P88uXfin8DpzE66Bvs8CTE">
            Herr talman! En av de främsta komponenterna i den höga inflationen
            är som bekant elpriserna. För Sveriges del är det en märklig situation
            vi har. Vår överskottsproduktion och export, som vi har haft tolv
            år i rad, slog rekord förra året. Ändå var elpriserna extremt
            höga för svenska hushåll och företag.
          </seg>
        </u>
        <u xml:id="i-KJ1RAMGeZRRBGNZAPfoTo8" prev="i-S8ZtFyfuVGRXX1cLejykx2" next="i-DWXcPVZJd8v3T77yLYt9hc" who="i-TxLwXp3MJemR8iGdYER2aZ">
          <seg xml:id="i-WQcxE3zdhE4VB9brc37ujg">
            Det här är ett område där regeringen helt vägrar agera för en
            rimligare prismodell, där efterfrågan och priser på kontinenten
            inte bestämmer priserna för svenska konsumenter. Faktum är att
            Elisabeth Svantesson och regeringen aktivt motarbetar steg i den
            riktningen även som ordförandeland i EU, trots en mycket bombastisk
            retorik i energifrågor och trots beräkningar som pekar på att
            Sverigepriser, som vi har kallat det, skulle få ned inflationstakten
            med runt en och en halv procentenhet.
          </seg>
        </u>
        <u xml:id="i-DWXcPVZJd8v3T77yLYt9hc" prev="i-KJ1RAMGeZRRBGNZAPfoTo8" who="i-TxLwXp3MJemR8iGdYER2aZ">
          <seg xml:id="i-H6vSRf4samJkHi53keKUTF">
            Kan finansministern förklara varför hon envisas med att prata
            mycket om inflationen men minst lika envist vägrar driva politiska
            förslag som skulle pressa ned den?
          </seg>
        </u>
        <note xml:id="i-JPU94jB3dLjaxW3gbp8e6d" type="speaker">
          Anf. 16 Finansminister ELISABETH SVANTESSON (M) replik:
        </note>
        <u xml:id="i-47fP3pN2xwzmx818PJXwY6" next="i-6D3xomSkq4EeC5bNYyveQF" who="i-84DiaFjYsBoBUQnKJiSte9">
          <seg xml:id="i-Cbowzq8Jq7zp2Ax9ZVkKYB">
            Herr talman! Jag vill börja med att ge Vänsterpartiet och Ali
            Esbati en eloge för att ni har en egen tydlig röst i den här debatten.
            Det är ni som sätter tonen i oppositionen just nu. Ni har en väldigt
            tydlig ekonomisk politik.
          </seg>
        </u>
        <u xml:id="i-6D3xomSkq4EeC5bNYyveQF" prev="i-47fP3pN2xwzmx818PJXwY6" next="i-AnU9UVKwTaiqo3tD8FSuto" who="i-84DiaFjYsBoBUQnKJiSte9">
          <seg xml:id="i-3kSsuM9pR6kZfK2nLd46id">
            Däremot delar jag inte Ali Esbatis bild. Att ha Sverigepriser
            på en europeisk marknad skulle inte fungera. Att ha ett pristak
            à la Venezuela tror jag inte heller skulle fungera. Det är en
            vänsterpolitik som inte funkar i verkligheten.
          </seg>
        </u>
        <u xml:id="i-AnU9UVKwTaiqo3tD8FSuto" prev="i-6D3xomSkq4EeC5bNYyveQF" who="i-84DiaFjYsBoBUQnKJiSte9">
          <seg xml:id="i-UxHFwazW9bePAuc7wXRr6s">
            Det som kan och ska fungera är att vi har ett bra energisystem
            här i Sverige. Det är därför vi tillsammans, våra fyra partier,
            kommer att satsa på mer kärnkraft för att pressa ned priserna
            men också självklart redan nu ge stöd till mer elproduktion på
            olika sätt, både för privatpersoner och för andra. Det är det
            som kan påverka och pressa priser, inte att vi stänger in oss,
            har en egen marknad för el eller för den delen har ett pristak
            à la Venezuela.
          </seg>
        </u>
        <note xml:id="i-QgihBkun61XToVZ5dYpZG" type="speaker">
          Anf. 17 ALI ESBATI (V) replik:
        </note>
        <u xml:id="i-WCEXbBQtUnPxix43tMLooK" next="i-WC9bcWciwAbQEgpK63wT12" who="i-TxLwXp3MJemR8iGdYER2aZ">
          <seg xml:id="i-UTi1N2iwsYrhkiqyRSCcpk">
            Herr talman! Det är beklagligt att finansministern verkar bekymra
            sig mer för den ekonomiska utvecklingen i Venezuela än för den
            i Sverige och för det som hon har ansvar för. Men poängen är att
            vi inte föreslår någon modell där Sverige inte är med på den europeiska
            elmarknaden utan en modell där vi har ett elprisområde som avser
            export. Vi skulle exportera ungefär lika mycket till samma pris.
            Skillnaden är att de priser som sätts i Europa inte skulle gälla
            svenska konsumenter och företag.
          </seg>
        </u>
        <u xml:id="i-WC9bcWciwAbQEgpK63wT12" prev="i-WCEXbBQtUnPxix43tMLooK" who="i-TxLwXp3MJemR8iGdYER2aZ">
          <seg xml:id="i-5E1UfzLMX4EfPCHhjCLB5w">
            Jag hör återigen att finansministern verkar vara mycket aktivt
            ointresserad av en utveckling som skulle kunna ge lägre priser
            i Sverige och där den överproduktion vi har i Sverige skulle komma
            svenska konsumenter och svenska aktörer till nytta. Det är ganska
            väntat mot bakgrund av det vi sett den senaste tiden, men det
            är mycket beklagligt.
          </seg>
        </u>
        <note xml:id="i-KcXaP2NtVXNduRX5SaSwnF" type="speaker">
          Anf. 18 Finansminister ELISABETH SVANTESSON (M) replik:
        </note>
        <u xml:id="i-3fnXTPE1aur3cfM9SX2NGF" next="i-Eu16cbBRmjq9tMsHBfHdog" who="i-84DiaFjYsBoBUQnKJiSte9">
          <seg xml:id="i-TmqLjkHnn7txhPnz5DHCiL">
            Herr talman! Det är helt uppenbart att vi inte delar synen på
            om Sverigeel skulle fungera. Jag kan bara lova och bekräfta att
            jag bryr mig enormt mycket om prisutvecklingen i Sverige. Det
            är också därför vi, regeringen tillsammans med Sverigedemokraterna,
            nu gör allt vi kan för att bekämpa inflation på olika sätt. Då
            spelar det roll vad man lägger fram för budgetar. Då spelar det
            roll om man här i riksdagen lägger fram budgetar som under de
            närmaste tre åren skulle höja utgifterna med ungefär 200 miljarder,
            vilket skulle driva på inflationen. Det är ett förslag som Ali
            Esbati har.
          </seg>
        </u>
        <u xml:id="i-Eu16cbBRmjq9tMsHBfHdog" prev="i-3fnXTPE1aur3cfM9SX2NGF" who="i-84DiaFjYsBoBUQnKJiSte9">
          <seg xml:id="i-2uc3By98DbRYfVQFGovGMB">
            Vi är återhållsamma, och vi fokuserar på det som är viktigt:
            att stötta hushållen. Mycket av de priser som de svenska elkunderna
            har haft betalas tillbaka genom det enormt stora elstödet. Totalt
            sett är det 55 miljarder som kommer under det här året. En del
            är redan utbetalat. Det kommer att göra skillnad. Det är så vi
            jobbar för att underlätta för hushåll i en svår tid.
          </seg>
        </u>
        <note xml:id="i-FgbTFjLz7m6EghDppTpkDp" type="speaker">
          Anf. 19 MARTIN ÅDAHL (C) replik:
        </note>
        <u xml:id="i-E45Q16QfvTYbxRJnpT3HKk" who="i-2fr3vB32hz5Z6xAxeRqads">
          <seg xml:id="i-45BUoL6XSy9uWdYsAGbT9A">
            Herr talman! Den fråga jag har till finansministern tror jag
            är ganska enkel. När vi nu har en kris som består av en kostnadskris,
            en ekonomisk kris och snart också en arbetslöshetskris, varför
            prioriterar finansministern att sänka skatten på plastpåsar framför
            att sänka skatten på att anställa unga?
          </seg>
        </u>
        <note xml:id="i-EG9khNFYWaSx3X4jyMbTJq" type="speaker">
          Anf. 20 Finansminister ELISABETH SVANTESSON (M) replik:
        </note>
        <u xml:id="i-7WehpVCQAn6C8cPqak1g9q" next="i-7puTbe3qDGaLYEydXEb7hE" who="i-84DiaFjYsBoBUQnKJiSte9">
          <seg xml:id="i-SKKXQiCu4Sx2mEpMGqXRPg">
            Herr talman! Jag tackar för frågan. Vi har inte beslutat om något
            förslag om att sänka skatten på plastpåsar. Det är ett förslag
            som ska remitteras. Detta går väl inte riktigt att jämföra.
          </seg>
        </u>
        <u xml:id="i-7puTbe3qDGaLYEydXEb7hE" prev="i-7WehpVCQAn6C8cPqak1g9q" who="i-84DiaFjYsBoBUQnKJiSte9">
          <seg xml:id="i-GGqQj1nKZaSBuYqUXRHFcW">
            Jag lyssnade på Martin Ådahl i tio minuter. Det brukar ibland
            komma hoppfulla toner från Centerpartiet. Det gjorde det inte
            i dag, kan jag säga. Jag vet att Centerpartiet och Martin Ådahl
            i grunden ofta är kloka. Därför blev jag förvånad när jag hörde
            den långa listan på allt det som Centerpartiet tycker att regeringen
            nu ska göra. Att sänka arbetsgivaravgifterna för unga kan absolut
            vara tänkbart i framtiden. Men kom då ihåg att det kostar 10 miljarder
            per år och lägg till allt annat som Martin Ådahl alldeles nyss
            nämnde att vi ska göra. Om man tar inflationen på allvar och lyssnar
            på Konjunkturinstitutet, som Martin Ådahl också hänvisar till,
            måste man kunna visa hur man tar ansvar för finansieringen i en
            tid då inflationen måste dämpas.
          </seg>
        </u>
        <note xml:id="i-5akp8zs9qPhTuhGiYPHJcK" type="speaker">
          Anf. 21 MARTIN ÅDAHL (C) replik:
        </note>
        <u xml:id="i-4CppkZgWU1bpUPWGQc49hn" next="i-TNhbiFj8KEYAMNn2h2ueV4" who="i-2fr3vB32hz5Z6xAxeRqads">
          <seg xml:id="i-QJ1KGskWcULNyf1zg3eW9C">
            Herr talman! Jag tackar finansministern för att hon påminde om
            att regeringen höjt skatten på att anställa unga och utsatta personer
            för småföretag med 10 miljarder kronor. Det är bra att få höra
            detta direkt från regeringen själv.
          </seg>
        </u>
        <u xml:id="i-TNhbiFj8KEYAMNn2h2ueV4" prev="i-4CppkZgWU1bpUPWGQc49hn" who="i-2fr3vB32hz5Z6xAxeRqads">
          <seg xml:id="i-4R5WPxnLPALBxyWoUYhRi1">
            Men jag tror inte att jag riktigt fick svar på frågan varför
            ni prioriterar att sänka skatten på plastpåsar – vad man än tycker
            om den saken – framför att sänka skatten på att anställa unga
            i en ekonomisk kris. Konjunkturinstitutet har varit tydligt med
            att det här är en åtgärd som sänker inflationen och inte höjer
            den. Vi är väldigt noga med att alla de saker vi föreslår är saker
            som genom att sänka kostnaderna sänker inflationen och inte höjer
            den.
          </seg>
        </u>
        <note xml:id="i-2ncZRZs2AHtLQDWpQLHb4E" type="speaker">
          Anf. 22 Finansminister ELISABETH SVANTESSON (M) replik:
        </note>
        <u xml:id="i-MXGcNVPzEnLbrgYS2QUywo" next="i-GW6yUfKjXfXGRAFLBN7rFb" who="i-84DiaFjYsBoBUQnKJiSte9">
          <seg xml:id="i-Vhrns2KgureZoNT2NXn2Ma">
            Herr talman! Jag blir återigen förvånad. Jag vet att Martin Ådahl
            är ekonom och har jobbat på Riksbanken. Han borde ha lite bättre
            koll på inflationen och vad som påverkar den i olika riktningar.
            Om man gör stora, breda och ofinansierade skattesänkningar eller
            på annat sätt driver på utgifterna kommer det att höja inflationen.
            Det är det sämsta vi kan göra för varje småföretagare i Sverige.
            Det som är viktigt just nu är att dämpa inflationen.
          </seg>
        </u>
        <u xml:id="i-GW6yUfKjXfXGRAFLBN7rFb" prev="i-MXGcNVPzEnLbrgYS2QUywo" who="i-84DiaFjYsBoBUQnKJiSte9">
          <seg xml:id="i-8HLZB5ozZrxhqsjzRGN71R">
            Småföretagare luras ibland att tro att Centerpartiet är det parti
            som alltid står upp för dem. Jag kan säga till alla småföretagare
            som lyssnar på detta att reduktionsplikten kommer att höjas om
            Martin Ådahl får bestämma. Det är en viktig del. Det är inte heller
            så att Martin Ådahl under de år då han stöttade en socialdemokratisk
            regering drev på för fantastiska trygghetsreformer för företag,
            som under många år har drabbats av inbrott och annat. Det var
            åtta förlorade år med socialdemokratisk regering. Nu vänder vi
            utvecklingen. Det första vi gör är att bekämpa inflationen.
          </seg>
        </u>
        <note xml:id="i-CNJmhWy7dNsjFZw6fDTi3f">
          (Applåder)
        </note>
        <note xml:id="i-SEs8Hnf2F1o1DfAMq3JgGD" type="speaker">
          Anf. 23 JANINE ALM ERICSON (MP) replik:
        </note>
        <u xml:id="i-BfEHa7KKCtDbiAvDNnp8H9" next="i-EEgwEf8hcmUBiuKxHGtFJg" who="i-4K631U2FyQthafuME3cNGX">
          <seg xml:id="i-LJH7ySaLmLPJRSTvaqrcxV">
            Herr talman! Regeringens inställning till klimatkrisen verkar
            vara ganska enkel. Den bryr sig helt enkelt inte. Den bryr sig
            inte om dem som vill kunna ta tåget. Den bryr sig inte om jobben
            i den gröna omställningen. Den bryr sig inte heller om arterna
            som dör ut eller om larmrapporterna från sitt eget klimatpolitiska
            råd eller IPCC. Gör vi det inte så gör vi det inte – så sa finansministern
            i höstas om att nå klimatmålen. Till skillnad från mycket annat
            som den här regeringen säger verkar detta tyvärr också stämma
            överens med vad man gör, det vill säga så lite som möjligt.
          </seg>
        </u>
        <u xml:id="i-EEgwEf8hcmUBiuKxHGtFJg" prev="i-BfEHa7KKCtDbiAvDNnp8H9" who="i-4K631U2FyQthafuME3cNGX">
          <seg xml:id="i-WdxqRPkVxxGjUFYhB3kyTK">
            Jag vet att Elisabeth Svantesson inte är en klimatförnekare.
            Men det är också dags att hennes regering slutar agera som sådana.
            Klimatkrisen blir alltmer akut, men regeringen levererar ingen
            politik. Jag vill fråga finansministern: Vad tänker ni egentligen
            göra åt klimatkrisen och för att vi ska nå våra utsläppsmål i
            tid?
          </seg>
        </u>
        <note xml:id="i-AyGVy8mZrLkrT3vL2rbgkW" type="speaker">
          Anf. 24 Finansminister ELISABETH SVANTESSON (M) replik:
        </note>
        <u xml:id="i-9kzNv8vd5vLWukdt5LZpkP" next="i-WAgXiLRGpJ4RiRPx6hD58S" who="i-84DiaFjYsBoBUQnKJiSte9">
          <seg xml:id="i-TMigiSCH41eQ7FyCnd3XSM">
            Herr talman! Jag tackar Janine Alm Ericson för hennes fråga.
          </seg>
        </u>
        <u xml:id="i-WAgXiLRGpJ4RiRPx6hD58S" prev="i-9kzNv8vd5vLWukdt5LZpkP" next="i-8CQbYcERyBQ89n3G72dS2u" who="i-84DiaFjYsBoBUQnKJiSte9">
          <seg xml:id="i-5u2daGKtZMVFdKbb7jCGLi">
            Det är intressant med miljöpartister – om man inte har exakt
            den miljöpolitik och klimatpolitik som Miljöpartiet har gör man
            ingenting. Trots att vi lade fram en väldigt återhållsam budget
            i höstas lade vi fram den näst högsta klimat- och miljöbudgeten
            någonsin. Vår klimat- och miljöbudget var större än den som lades
            fram när Miljöpartiet hade klimat- och miljöministerposten. Men
            Janine Alm Ericson säger att vi inte gör någonting.
          </seg>
        </u>
        <u xml:id="i-8CQbYcERyBQ89n3G72dS2u" prev="i-WAgXiLRGpJ4RiRPx6hD58S" next="i-4uz6n2dCigaSPvpq3PvQnD" who="i-84DiaFjYsBoBUQnKJiSte9">
          <seg xml:id="i-T1iJqhQW5eGfB4raCB11oH">
            Det kan bero på att vi delvis gör andra saker än vad Janine Alm
            Ericson vill. Vi satsar på kärnkraft och infångning. Vi satsar
            på att rädda havet. Vi gör väldigt många saker med vår klimatbudget.
          </seg>
        </u>
        <u xml:id="i-4uz6n2dCigaSPvpq3PvQnD" prev="i-8CQbYcERyBQ89n3G72dS2u" who="i-84DiaFjYsBoBUQnKJiSte9">
          <seg xml:id="i-3jSZg4hFpV5SztEbZGCuKT">
            En viktig sak är laddinfrastruktur. Det spelar ingen roll hur
            många elbilar som säljs om ingen kan ladda sin bil från norr till
            söder.
          </seg>
        </u>
        <note xml:id="i-FwjoH5CPUiNLAr8NBiReVW" type="speaker">
          Anf. 25 JANINE ALM ERICSON (MP) replik:
        </note>
        <u xml:id="i-3MEdbEWuX2UZ5uAHvLG1oN" next="i-X5xkbTbFVPB53aAmbjxi2x" who="i-4K631U2FyQthafuME3cNGX">
          <seg xml:id="i-LNpkPPpeKXzMFUfAnb5htj">
            Herr talman! Tack, finansministern, för ett svar som inte ger
            några nya besked!
          </seg>
        </u>
        <u xml:id="i-X5xkbTbFVPB53aAmbjxi2x" prev="i-3MEdbEWuX2UZ5uAHvLG1oN" next="i-Mp6LkidZwxB2iVygrzuwwm" who="i-4K631U2FyQthafuME3cNGX">
          <seg xml:id="i-2FKtChgLDxcYyeDPrPE764">
            Det är inte bara Miljöpartiet som säger att regeringen gör otillräckliga
            åtgärder för klimatkrisen. Det är också Klimatpolitiska rådets
            kritik, så att vi har det klart för oss. Mer av samma, som vi
            har hört förut, visar att det inte kommer att gå tillräckligt
            fort för att nå målen.
          </seg>
        </u>
        <u xml:id="i-Mp6LkidZwxB2iVygrzuwwm" prev="i-X5xkbTbFVPB53aAmbjxi2x" next="i-AGeJW2q8CQXSKYf9J26SDb" who="i-4K631U2FyQthafuME3cNGX">
          <seg xml:id="i-BKb1rRAm4A7TmC5sqBMKi9">
            När det kommer till att rädda havet har vi precis i dag fått
            reda på att regeringen inte avser att gå fram med en proposition
            om bättre tillstånd i haven. Hur man då ska kunna åstadkomma det
            i stället för ett helt dött Östersjön ser jag mycket fram emot
            att få höra mer om.
          </seg>
        </u>
        <u xml:id="i-AGeJW2q8CQXSKYf9J26SDb" prev="i-Mp6LkidZwxB2iVygrzuwwm" next="i-PEAqgutzYoZXBYdnocmWgW" who="i-4K631U2FyQthafuME3cNGX">
          <seg xml:id="i-PyeaiCwPrYSZDbQ9nVabom">
            Ni skriver i vårpropositionen att ni kommer att följa utvecklingen
            i kommuner och regioner. Där ser vi nu redan stora varsel och
            nedskärningar. Ni säger också att ni vill sänka skatten.
          </seg>
        </u>
        <u xml:id="i-PEAqgutzYoZXBYdnocmWgW" prev="i-AGeJW2q8CQXSKYf9J26SDb" who="i-4K631U2FyQthafuME3cNGX">
          <seg xml:id="i-5no9GtZSBeMH59bNgSNQiq">
            Vi vet hur det brukar gå för högerpolitiker när de väljer mellan
            skattesänkningar och välfärd. Jag vill fråga: Hur blir det den
            här gången? Kommer finansministern att klara av att prioritera
            välfärden över stora skattesänkningar?
          </seg>
        </u>
        <note xml:id="i-RenwPzWArNNwow8AsvAeVi" type="speaker">
          Anf. 26 Finansminister ELISABETH SVANTESSON (M) replik:
        </note>
        <u xml:id="i-Qy7Yr3VCScrXgkS1HsrLXB" next="i-Cw1eiC6t7NkXpoYUBPcChb" who="i-84DiaFjYsBoBUQnKJiSte9">
          <seg xml:id="i-UMVzSMU8ahKVYB7tKhpLr8">
            Herr talman! Jag tackar för en klok fråga. Vi lade en tredjedel
            av vårt reformutrymme i höstas på just kommuner och regioner för
            att vi ser att behoven är stora. De är fortsatt väldigt stora.
            Det är svaret på den frågan.
          </seg>
        </u>
        <u xml:id="i-Cw1eiC6t7NkXpoYUBPcChb" prev="i-Qy7Yr3VCScrXgkS1HsrLXB" next="i-H2mvnzA2UcM8SwMSDNtwCa" who="i-84DiaFjYsBoBUQnKJiSte9">
          <seg xml:id="i-NFgAbxGeGcFNW5EZkQsFq3">
            I de tre budgetar som jag har fått igenom här i riksdagen, två
            i opposition och en nu i majoritet, har vi alltid stärkt välvärden.
            Det kan Janine Alm Ericson och alla andra känna sig lugna över.
          </seg>
        </u>
        <u xml:id="i-H2mvnzA2UcM8SwMSDNtwCa" prev="i-Cw1eiC6t7NkXpoYUBPcChb" next="i-P2FQhjVKTCxcJeJcNEu3RU" who="i-84DiaFjYsBoBUQnKJiSte9">
          <seg xml:id="i-Stw17sjCschKtm1kqDM7ux">
            Det är ändå någonting med Miljöpartiets klimat- och miljöpolitik.
            Plastpåseskatten vill man gärna behålla, men man ska lägga ned
            all kärnkraft. Jag tänker lite tvärtom. Jag tror att kärnkraften
            är viktigare. Vi får se hur det blir med plastpåseskatten.
          </seg>
        </u>
        <u xml:id="i-P2FQhjVKTCxcJeJcNEu3RU" prev="i-H2mvnzA2UcM8SwMSDNtwCa" who="i-84DiaFjYsBoBUQnKJiSte9">
          <seg xml:id="i-Xz9dfbGTGeLj4VVPPJBg5L">
            Ska vi på allvar få ned utsläppen behöver vi mer kärnkraft, mer
            vindkraft, mer solkraft och behålla vår vattenkraft. Det är så
            vi kan ställa om och pressa ned utsläppen. Tillsammans med det
            svenska näringslivet som är otroligt framgångsrikt, och jag är
            stolt över dem som går före – ska vi pressa ned utsläppen. Vi
            återkommer också med en klimathandlingsrapport under året.
          </seg>
        </u>
        <note xml:id="i-VQHxVazzW2sCTEpmfV3k4E">
          (Applåder)
        </note>
        <note xml:id="i-TCZWeKfVWShikJ8vCsemSK" type="speaker">
          Anf. 27 MIKAEL DAMBERG (S):
        </note>
        <u xml:id="i-9fvDvUcQnFaeYBYG1tAzB6" next="i-3wCuiHz2e4NvMSN3SZzLcY" who="i-Spsbo7A5zikEeUY3JEYcNV">
          <seg xml:id="i-EUiXxtdWBoecuYFyTApBgZ">
            Herr talman! Dagens debatt om regeringens och Sverigedemokraternas
            förslag till vårbudget visar tydligt att det blev en förlorad
            budget. Ingen åtgärd i vårbudgeten speglar det allvar som vi befinner
            oss i. Tidöpartierna verkar vara mer upptagna av att debattera
            plastpåseskatten än att diskutera den verklighet som präglar samhället
            utanför den här kammaren.
          </seg>
        </u>
        <u xml:id="i-3wCuiHz2e4NvMSN3SZzLcY" prev="i-9fvDvUcQnFaeYBYG1tAzB6" next="i-5sFYaBYuykYERyuF4nvqWg" who="i-Spsbo7A5zikEeUY3JEYcNV">
          <seg xml:id="i-FnSvwYjbBJzpjbrEo6RXKx">
            Matpriserna har ökat snabbare i Sverige än i våra grannländer.
            Fler barnfamiljer får allt svårare att klara räkningarna, elstödet
            är fortsatt kraftigt försenat och för många pensionärer börjar
            situationen bli alltmer akut.
          </seg>
        </u>
        <u xml:id="i-5sFYaBYuykYERyuF4nvqWg" prev="i-3wCuiHz2e4NvMSN3SZzLcY" next="i-CdvRkavmeMprLoaXSw1RAS" who="i-Spsbo7A5zikEeUY3JEYcNV">
          <seg xml:id="i-9ihrLNKsn5ZeHGqUPu9itx">
            Jobbpolitiken, utbildningspolitiken och klimatpolitiken slaktas
            mitt på väg in i en lågkonjunktur samtidigt som de stora samhällsproblemen
            skjuts på framtiden.
          </seg>
        </u>
        <u xml:id="i-CdvRkavmeMprLoaXSw1RAS" prev="i-5sFYaBYuykYERyuF4nvqWg" next="i-P8v7SzZcw7b93Wzv4DyyDL" who="i-Spsbo7A5zikEeUY3JEYcNV">
          <seg xml:id="i-HZ4EBEJj9mBhFyXhZy22gL">
            Politiken, och särskilt den ekonomiska politiken, har en nyckelroll
            att spela. När Elisabeth Svantesson och Oscar Sjöstedt sätter
            sig på läktaren och låter kostnadskrisen slå med full kraft mot
            vanliga barnfamiljer, sjukvården och skolan är det vanligt folk
            som får betala priset.
          </seg>
        </u>
        <u xml:id="i-P8v7SzZcw7b93Wzv4DyyDL" prev="i-CdvRkavmeMprLoaXSw1RAS" next="i-3eg6Rv59F4PrKVPp8RPNoM" who="i-Spsbo7A5zikEeUY3JEYcNV">
          <seg xml:id="i-F5Hj1b7GcbtGNpBsiEJR3v">
            Det fanns ett alternativ. Jag såg det i budgeten senast. Ni valde
            13 miljarder kronor i skattesänkningar för dem med högst inkomster
            i stället för att förbättra situationen för barnfamiljerna och
            att säkra välfärdens finansiering. Det gör att det nu är 17 av
            21 sjukvårdsregioner som planerar underskott. Det är verkligheten.
          </seg>
        </u>
        <u xml:id="i-3eg6Rv59F4PrKVPp8RPNoM" prev="i-P8v7SzZcw7b93Wzv4DyyDL" who="i-Spsbo7A5zikEeUY3JEYcNV">
          <seg xml:id="i-7iZ3dkCDDmfiLW1rwL2jhV">
            Nu är vi ett halvår in på mandatperioden. Det är dags att de
            som har getts förtroende att styra vårt land axlar det ansvaret
            och gör grovjobbet. Leverera en plan för att skydda hushållens
            ekonomi! Säkra välfärden och trygga jobben under lågkonjunkturen!
            Låt inte barnen betala kostnaden för krisen!
          </seg>
        </u>
        <note xml:id="i-BjzoPL7k33zyUnyLZDchFu">
          (Applåder)
        </note>
        <note xml:id="i-3cM4cdHJRw9BLw7u8iEZ4C" type="speaker">
          Anf. 28 OSCAR SJÖSTEDT (SD) replik:
        </note>
        <u xml:id="i-GBB6f1oSnwq7bF9f2krnyT" next="i-7KibgrTLTv1EtEX2Z4HkMj" who="i-HWbn7UwLvHk93mrHB9NC2c">
          <seg xml:id="i-ByoFxGi4p1oFgXoW75xtgh">
            Herr talman! Efter att Socialdemokraterna införde en så kallad
            effektskatt som enbart drabbade kärnkraften har den skatten höjts
            ett antal tillfällen.
          </seg>
        </u>
        <u xml:id="i-7KibgrTLTv1EtEX2Z4HkMj" prev="i-GBB6f1oSnwq7bF9f2krnyT" next="i-7r5SkCQo4o5TPUofR4dXCV" who="i-HWbn7UwLvHk93mrHB9NC2c">
          <seg xml:id="i-B1qiifc3e4naUwM2aZ1esV">
            När den dåvarande finansministern Magdalena Andersson höjde skatten
            senaste gången varnade Svenska kraftnät för konsekvenserna av
            denna skatt och att en stängning av Ringhals 1 och 2 markant skulle
            öka risken för effektbrist i södra Sverige.
          </seg>
        </u>
        <u xml:id="i-7r5SkCQo4o5TPUofR4dXCV" prev="i-7KibgrTLTv1EtEX2Z4HkMj" who="i-HWbn7UwLvHk93mrHB9NC2c">
          <seg xml:id="i-ALTF7hj65KxPGoamrpnyyj">
            Konjunkturinstitutet konstaterade att skatten kommer att få effekter
            på produktionsbeslut, investeringsvilja, framtida elpriser och
            i förlängningen industrins konkurrenskraft. Vattenfall självt
            konstaterar att om det inte hade varit för denna kärnkraftsskatt
            hade man aldrig fattat beslut om en förtida nedläggning av Ringhals
            1 och 2.
          </seg>
        </u>
        <note xml:id="i-K7wJj6iLv2gmVXiErw4DsE">
          Den 22 januari 2020 röstade Socialdemokraterna igenom en förtida
          nedläggning av just Ringhals. Min fråga till Mikael Damberg är:
          Ångrar sig Mikael Damberg?
        </note>
        <note xml:id="i-BVZ8Q8WhPzmhhp84tsKvZi" type="speaker">
          Anf. 29 MIKAEL DAMBERG (S) replik:
        </note>
        <u xml:id="i-UwJX2fadGHdvq66tkyso2" next="i-Hnn7rMsaLq2nJcTjxYKM3b" who="i-Spsbo7A5zikEeUY3JEYcNV">
          <seg xml:id="i-LSWB1mQGwN1m5FgAuXCAsn">
            Herr talman! Där är så många felaktigheter i påståendet att det
            är svårt att besvara.
          </seg>
        </u>
        <u xml:id="i-Hnn7rMsaLq2nJcTjxYKM3b" prev="i-UwJX2fadGHdvq66tkyso2" next="i-9j5CCXHoJZvirwZH5fTbyL" who="i-Spsbo7A5zikEeUY3JEYcNV">
          <seg xml:id="i-CZRcFRrbogG3obWBZwfErF">
            Effektskatten har justerats flera gånger av såväl socialdemokratiska
            som moderatledda regeringar. Men vi har också gjort en energiöverenskommelse
            i bred enighet med inte minst Moderaterna där också energiskatten
            sänktes.
          </seg>
        </u>
        <u xml:id="i-9j5CCXHoJZvirwZH5fTbyL" prev="i-Hnn7rMsaLq2nJcTjxYKM3b" next="i-TLd2nHTmaXj2mNe1feopvw" who="i-Spsbo7A5zikEeUY3JEYcNV">
          <seg xml:id="i-Pjf12DHBnDSsrd99C4xs3q">
            Vattenfall har vid flera tillfällen varit jättetydligt med att
            det har fattat sina beslut av kommersiella skäl. Det var för dyrt
            att renovera de gamla kärnkraftverken. Prisbilden motiverade inte
            de investeringarna. Vi fattade inga beslut om att stänga ned kärnkraften
            i Sverige.
          </seg>
        </u>
        <u xml:id="i-TLd2nHTmaXj2mNe1feopvw" prev="i-9j5CCXHoJZvirwZH5fTbyL" next="i-SwfqK1mh4rryYSUcjE6LwQ" who="i-Spsbo7A5zikEeUY3JEYcNV">
          <seg xml:id="i-2r3nALuBCMBZLCVht4qc5K">
            Socialdemokraterna är ett industriparti. Vi tror på svensk industri.
            Energipolitiken är själva basen för en framgångsrik industri-
            och exportnation. Vi kommer alltid att söka långsiktiga lösningar
            för att trygga svensk energipolitik för både hushåll och företag.
            Det har vi visat historiskt, och det kommer vi att visa framöver.
          </seg>
        </u>
        <u xml:id="i-SwfqK1mh4rryYSUcjE6LwQ" prev="i-TLd2nHTmaXj2mNe1feopvw" who="i-Spsbo7A5zikEeUY3JEYcNV">
          <seg xml:id="i-Mg6CVFTT2HR9caiEP6LrAb">
            Tyvärr verkar regeringen inte förstå att det behövs blocköverskridande
            överenskommelser för att ge långsiktighet och investeringsvilja
            till Sverige.
          </seg>
        </u>
        <note xml:id="i-WVr5oAhsMeF2MEPiibWgqG">
          (Applåder)
        </note>
        <note xml:id="i-VRmVC7jx8ibLotR9w871aR" type="speaker">
          Anf. 30 OSCAR SJÖSTEDT (SD) replik:
        </note>
        <u xml:id="i-P9gnVQ1D1HjYSTfvhes4VC" next="i-GMdgrGJ6s28PqRxKmHV91o" who="i-HWbn7UwLvHk93mrHB9NC2c">
          <seg xml:id="i-9rcsAhAWmPgwfyBCVgEe6k">
            Herr talman! Jag läste någorlunda innantill från remissvar. Svenska
            kraftnät varnade för konsekvenserna. Konjunkturinstitutet varnade
            för konsekvenserna. Vattenfalls produktionschef konstaterade att
            utan denna skatt hade Ringhals 1 och 2 fortsatt kunnat vara igång.
            Ni har röstat igenom en nedläggning i den här kammaren.
          </seg>
        </u>
        <u xml:id="i-GMdgrGJ6s28PqRxKmHV91o" prev="i-P9gnVQ1D1HjYSTfvhes4VC" next="i-2ihgRTndjYj55iRUuyvMTW" who="i-HWbn7UwLvHk93mrHB9NC2c">
          <seg xml:id="i-8Tu5TiQQ6CM1FNTkXngRRn">
            Vad är det som är felaktigt? Det är inte felaktigt. Jag redogör
            exakt för vad som har hänt de föregående en till två mandatperioderna.
            Ni har med kirurgisk precision gjort kärnkraften olönsam med hjälp
            av riktade skatter. Det är inte fel.
          </seg>
        </u>
        <u xml:id="i-2ihgRTndjYj55iRUuyvMTW" prev="i-GMdgrGJ6s28PqRxKmHV91o" who="i-HWbn7UwLvHk93mrHB9NC2c">
          <seg xml:id="i-PjTFQsH1xTzGoF2cL91sV1">
            Det var Socialdemokraterna som införde den, och det är Socialdemokraterna
            som har höjt den, i varje fall fler gånger. I dag vet vi att vi
            hade haft 30–45 procent lägre elpriser i södra och mellersta Sverige
            om Ringhals 1 och 2 fortfarande hade varit igång. Det är inte
            jag som hittat på det.
          </seg>
        </u>
        <note xml:id="i-EvBGWmmXfE6vHf1ftQmURK" type="speaker">
          Anf. 31 MIKAEL DAMBERG (S) replik:
        </note>
        <u xml:id="i-CKCCohk11RwDEK4eLEskgh" next="i-7ZrukyjA9m8mC1vURVGTnb" who="i-Spsbo7A5zikEeUY3JEYcNV">
          <seg xml:id="i-SJC7eGee3MN5wp9SsWQZY">
            Herr talman! Jag kanske ska citera Moderaterna, som efter energiöverenskommelsen
            konstaterade: Med den energiöverenskommelse som vi tecknade var
            kärnkraften räddad i Sverige. Det var inte jag som sa det. Det
            var Moderaterna som sa det.
          </seg>
        </u>
        <u xml:id="i-7ZrukyjA9m8mC1vURVGTnb" prev="i-CKCCohk11RwDEK4eLEskgh" next="i-LbmJAMSqsPYubWCyDWu92c" who="i-Spsbo7A5zikEeUY3JEYcNV">
          <seg xml:id="i-haBC97oy9TcWTd18XMcg1">
            Problemet för regeringen och Oscar Sjöstedt är att Sverigedemokraterna
            verkar vara det största hotet för industrins energitillgång de
            närmaste åren. Man driver på ökade kostnader för havsbaserad vindkraft.
            Man säger att man ska motarbeta vindkraftsutbyggnaden i Sverige
            de närmaste åren. Man säger att man helst skulle vilja riva ned
            den vindkraft som redan finns.
          </seg>
        </u>
        <u xml:id="i-LbmJAMSqsPYubWCyDWu92c" prev="i-7ZrukyjA9m8mC1vURVGTnb" who="i-Spsbo7A5zikEeUY3JEYcNV">
          <seg xml:id="i-8hPrHmNuL7dmc1DDjyxbw4">
            Det gör man just i ett läge där industrin står inför miljardinvesteringar
            i vårt land som kan minska våra utsläpp, öka antalet jobb och
            tillväxten i vårt land och säkra jobben för framtiden. I det läget
            väljer regeringen att luta sig mot Sverigedemokraterna. Det är
            farligt för svensk energipolitik långsiktigt.
          </seg>
        </u>
        <note xml:id="i-4iw9rMskTHiS6EW2G4x3pJ" type="speaker">
          Anf. 32 OSCAR SJÖSTEDT (SD):
        </note>
        <u xml:id="i-X5E9Tn3dRrdFV8c1ZkzKnF" next="i-E6tZtfaUHazK55wDxiY7EV" who="i-HWbn7UwLvHk93mrHB9NC2c">
          <seg xml:id="i-D1WDd5GDcgMtjeT5fsVg92">
            Herr talman! Det är inga hemligheter, eller borde i varje fall
            inte vara det, att det finns vissa åsiktsskillnader inom regeringsunderlaget,
            även om vi är överens om den huvudsakliga inriktningen.
          </seg>
        </u>
        <u xml:id="i-E6tZtfaUHazK55wDxiY7EV" prev="i-X5E9Tn3dRrdFV8c1ZkzKnF" next="i-5KVBhFxfFHGWWCywGnKxDg" who="i-HWbn7UwLvHk93mrHB9NC2c">
          <seg xml:id="i-5cz1FFCEE9qQ2yvyP7hXXC">
            Det är ganska naturligt. Inget parti har egen majoritet. Därför
            får flera partier samverka, samarbeta, förhandla och därmed formera
            en majoritet. Det är precis vad Tidöpartierna har gjort. Steg
            för steg betar vi av innehållet i det avtal som vi har slutit.
            Den fråga som jag ställer mig efter dagens debatt är: Vad är alternativet?
            Det finns fyra oppositionspartier, som tycker att precis allt
            är dåligt. Men vad är de för ett alternativ?
          </seg>
        </u>
        <u xml:id="i-5KVBhFxfFHGWWCywGnKxDg" prev="i-E6tZtfaUHazK55wDxiY7EV" next="i-Ujy9kdmMpTkh4LFJb3vk9c" who="i-HWbn7UwLvHk93mrHB9NC2c">
          <seg xml:id="i-W3AY23UR6QdTUaQyP7ES7R">
            Ni är överens om att höja skatten på drivmedel så att det blir
            dyrare för vanligt folk att tanka bilen. Ni är överens om att
            Sverige ska fortsätta med experimentet med reduktionsplikten.
            Det skulle driva upp dieselpriserna till sådana nivåer att hela
            åkerinäringen skulle slås ut. Jordbruket skulle bli olönsamt,
            vilket skulle leda till att vi får ännu högre matpriser – eller
            kanske mer troligt till att hela det svenska jordbruket slås ut
            så att vi blir tvungna att importera mat i stället för att producera
            den själva.
          </seg>
        </u>
        <u xml:id="i-Ujy9kdmMpTkh4LFJb3vk9c" prev="i-5KVBhFxfFHGWWCywGnKxDg" next="i-7qjV9TJj8gyp24zPxGStMX" who="i-HWbn7UwLvHk93mrHB9NC2c">
          <seg xml:id="i-PBt3c8BsxKGaxL5kM6BXoE">
            Precis som vi var inne på i replikskiftet var ni åtminstone så
            sent som i förra mandatperioden överens om, och röstade igenom,
            en förtida nedläggning av kärnkraften. Det ledde till dramatiskt
            höjda elpriser.
          </seg>
        </u>
        <u xml:id="i-7qjV9TJj8gyp24zPxGStMX" prev="i-Ujy9kdmMpTkh4LFJb3vk9c" who="i-HWbn7UwLvHk93mrHB9NC2c">
          <seg xml:id="i-HyUkQrQvzFHjj3NiZG2mDj">
            Detta är ni alltså överens om. Vad mer är ni överens om? Ni är
            inte överens om inriktningen på migrationspolitiken och om brottsbekämpningen.
            Ni är inte överens om behovet av att rusta upp Försvarsmakten
            eller om skattepolitiken. Så vad mer är ni överens om?
          </seg>
        </u>
        <note xml:id="i-XwpxSgUwvkrTJP8WWTeq4Z">
          (Applåder)
        </note>
        <note xml:id="i-JSJsv3wSSsqeKTkkLDvZtU" type="speaker">
          Anf. 33 MIKAEL DAMBERG (S) replik:
        </note>
        <u xml:id="i-L7zp6pSmoZgQELLSqmoXvD" next="i-WBDruvXjNKiWGmtYQb6Nsa" who="i-Spsbo7A5zikEeUY3JEYcNV">
          <seg xml:id="i-Vh6MW1HCzuaWjA66isyLr7">
            Herr talman! Vi befinner oss i ett mycket tufft ekonomiskt läge.
            Oscar Sjöstedt och hans parti har numera totalt inflytande över
            regeringens ekonomiska politik. Varje kommatecken i den budget
            som finansministern har presenterat har Oscar Sjöstedt godkänt.
            Det betyder också att allt som inte finns med i budgeten – det
            som har utelämnats – också har utelämnats med Oscar Sjöstedts
            goda minne.
          </seg>
        </u>
        <u xml:id="i-WBDruvXjNKiWGmtYQb6Nsa" prev="i-L7zp6pSmoZgQELLSqmoXvD" next="i-QKyR82omiBai2ei523GdVV" who="i-Spsbo7A5zikEeUY3JEYcNV">
          <seg xml:id="i-5u7zAufkYAGxDAYY2HhxeU">
            Inget parti har ställt ut så vidlyftiga vallöften som Sverigedemokraterna
            i det senaste valet. Allt skulle bli billigare, och det skulle
            gå snabbt. Nu står vi här med facit i hand. Två budgetar har Oscar
            Sjöstedt förhandlat fram, och för vanligt folk är det nog en ganska
            stor besvikelse. Ensamstående mammor, som inte sällan jobbar i
            välfärden, har inte alltid råd att sätta näringsriktig mat på
            bordet. I praktiken lägger ni en massiv nedskärningsbudget på
            välfärden, när kostnadskrisen slår med full kraft.
          </seg>
        </u>
        <u xml:id="i-QKyR82omiBai2ei523GdVV" prev="i-WBDruvXjNKiWGmtYQb6Nsa" who="i-Spsbo7A5zikEeUY3JEYcNV">
          <seg xml:id="i-TV1L7GmQ4ytgQK5Z1w3Ehb">
            Min fråga är: När ska ni inse hur stenhårt detta tuffa ekonomiska
            läge drabbar svenska barnfamiljer och svensk välfärd?
          </seg>
        </u>
        <note xml:id="i-LT5BhXjmKDVtPjtTaycXKh" type="speaker">
          Anf. 34 OSCAR SJÖSTEDT (SD) replik:
        </note>
        <u xml:id="i-GfYbQNaenbbvAeeHMJgNqL" next="i-PW2vKpWxcbk6JQRskdKXX6" who="i-HWbn7UwLvHk93mrHB9NC2c">
          <seg xml:id="i-N4xifv2bqghcVCndL3wgfN">
            Herr talman! I höstas fattade vi fyra samarbetspartier beslut
            om att förlänga den tillfälliga höjningen av bostadsbidraget.
            Nu, i samband med den vårbudget som har lagts på riksdagens bord,
            fattar vi beslut om att förlänga den en gång till och även förstärka
            bostadsbidraget.
          </seg>
        </u>
        <u xml:id="i-PW2vKpWxcbk6JQRskdKXX6" prev="i-GfYbQNaenbbvAeeHMJgNqL" next="i-MqqM2neP1TfEDULz6pGDTr" who="i-HWbn7UwLvHk93mrHB9NC2c">
          <seg xml:id="i-TL6BP56QUDpRBmoGrkUP1S">
            Eftersom Mikael Damberg går in på frågan om ensamstående mammor
            kan jag säga att det råkar vara så att 62 procent av dem som får
            bostadsbidrag råkar vara just ensamstående mammor.
          </seg>
        </u>
        <u xml:id="i-MqqM2neP1TfEDULz6pGDTr" prev="i-PW2vKpWxcbk6JQRskdKXX6" who="i-HWbn7UwLvHk93mrHB9NC2c">
          <seg xml:id="i-XxmqNSUcFEb477E1BqNpc6">
            Mikael Damberg talar om nedskärningar i välfärden. Vi sköt till
            12 miljarder kronor till kommuner och regioner i höstas. Och den
            dörren ska vi absolut inte stänga, utan det är mycket möjligt
            att det kommer att behövas mer pengar nästa höst. Det ska vi verkligen
            inte utesluta. Som läget ligger nu tror jag att det är ganska
            mycket som pekar på att det kommer att bli så. Men 12 miljoner
            kronor kan man inte kalla för en nedskärning. Det är enorma tillskott.
          </seg>
        </u>
        <note xml:id="i-KAPxpTrepNPYPrxqgGuCY9" type="speaker">
          Anf. 35 MIKAEL DAMBERG (S) replik:
        </note>
        <u xml:id="i-77pnLGATtDWdx29uKvSdfP" next="i-R94JKjHJzqeWXxgFWAiMuJ" who="i-Spsbo7A5zikEeUY3JEYcNV">
          <seg xml:id="i-3gY5zQ88sqLADaWZDh6XEz">
            Herr talman! Sverigedemokraterna verkar vara otroligt nöjda med
            bostadsbidraget, som nio av tio barnfamiljer inte ser röken av.
            Ni är otroligt nöjda med den kostnadskris som slår mot välfärden.
            Ni talar om att det inte är några besparingar där, när det är
            17 av 21 sjukvårdsregioner som tvingas lägga minusbudgetar. Det
            är nedskärningar i skolan och i äldreomsorgen, och ni gör ingenting.
          </seg>
        </u>
        <u xml:id="i-R94JKjHJzqeWXxgFWAiMuJ" prev="i-77pnLGATtDWdx29uKvSdfP" next="i-QTGr3U6LtzAUSUU3UnnRVV" who="i-Spsbo7A5zikEeUY3JEYcNV">
          <seg xml:id="i-VxD4ErWomoxdW9pQmtqxCM">
            Ni hade kunnat höja barnbidraget, som vi hade föreslagit. Ni
            hade kunnat stötta elkunderna med en elräkningsakut. Ni hade kunnat
            agera för att hålla nere prisökningarna på mat. Ni hade kunnat
            backa från nedskärningar i välfärden runt om i Sverige.
          </seg>
        </u>
        <u xml:id="i-QTGr3U6LtzAUSUU3UnnRVV" prev="i-R94JKjHJzqeWXxgFWAiMuJ" who="i-Spsbo7A5zikEeUY3JEYcNV">
          <seg xml:id="i-3NT4FJmb2CKHhAN81tUSvC">
            Men ni valde någonting annat. Efter att ha följt debatten kan
            man konstatera att ni tydligen prioriterar att avskaffa plastpåseskatten,
            som Liberalerna var med och införde. Ärligt talat: Finns det inte
            viktigare frågor att skjuta till pengar till – lärare, undersköterskor
            och vårdbiträden – och att faktiskt se till att de ensamstående
            mammorna har råd att sätta mat på bordet?
          </seg>
        </u>
        <note xml:id="i-Acq45ftBuZBTiGqKrQxQqw">
          (Applåder)
        </note>
        <note xml:id="i-XKVn5CbSTZPiWNe6uhzWit" type="speaker">
          Anf. 36 OSCAR SJÖSTEDT (SD) replik:
        </note>
        <u xml:id="i-Eg1ndspieo1hLZwQ53d3HX" next="i-MVLBdX2s3yHft3mg77CMes" who="i-HWbn7UwLvHk93mrHB9NC2c">
          <seg xml:id="i-RoT2s2uYzUqUg3fxVEL3Pv">
            Herr talman! Jag tror att vi kan hålla flera bollar i luften
            samtidigt. Man kan ta bort onödiga, kontraproduktiva och konstiga
            inslag i skattesystemet samtidigt som man gör andra saker.
          </seg>
        </u>
        <u xml:id="i-MVLBdX2s3yHft3mg77CMes" prev="i-Eg1ndspieo1hLZwQ53d3HX" next="i-47fZcJCQ5bx3zSQd1D2Wpi" who="i-HWbn7UwLvHk93mrHB9NC2c">
          <seg xml:id="i-2jqwWjN64tcLBtD61DXSr7">
            När det gäller bostadsbidraget verkar det helt plötsligt på Mikael
            Damberg som att det inte längre är viktigt nu när vi gör det –
            eftersom det är vi som gör det. När vi hade en debatt i SVT var
            det jätteviktigt, för då hade inte jag det här beskedet att ge.
            Då var vi inte helt färdiga med produkten. Men nu är vi färdiga;
            nu har vi förhandlat klart och lagt produkten på riksdagens bord.
            Och då låter det som att det som var jätteviktigt för någon månad
            sedan inte alls är viktigt längre.
          </seg>
        </u>
        <u xml:id="i-47fZcJCQ5bx3zSQd1D2Wpi" prev="i-MVLBdX2s3yHft3mg77CMes" next="i-NoTMf81mFe4PbGuLjSfzGi" who="i-HWbn7UwLvHk93mrHB9NC2c">
          <seg xml:id="i-8sa8sh1Ea2mj2KZ78MJxDr">
            Det är 111 000 hushåll med barn – 111 000 barnfamiljer – som
            kommer att få en förstärkt ekonomisk standard. Men nu är det helt
            plötsligt inte alls viktigt.
          </seg>
        </u>
        <u xml:id="i-NoTMf81mFe4PbGuLjSfzGi" prev="i-47fZcJCQ5bx3zSQd1D2Wpi" who="i-HWbn7UwLvHk93mrHB9NC2c">
          <seg xml:id="i-ZfezrmQQn6N1kYAnNbHbr">
            Samtidigt är barnbidraget som bekant inte inkomstbaserat och
            inte behovsprövat. Det betyder att man kan tjäna precis hur mycket
            pengar som helst och vara hur förmögen som helst, och man får
            fortfarande barnbidrag. Varför skulle det vara en så effektiv
            åtgärd? Bostadsbidraget är ju inkomstbaserat.
          </seg>
        </u>
        <note xml:id="i-HtiJJDopZV7RzDKqF1yeUB" type="speaker">
          Anf. 37 ALI ESBATI (V) replik:
        </note>
        <u xml:id="i-NYUDwYEcvxNdR8s1TbUqwg" next="i-FJXxE5sMZCcDmbMcWmi64y" who="i-TxLwXp3MJemR8iGdYER2aZ">
          <seg xml:id="i-3MMenj3A9uKBz3LkjgodHb">
            Herr talman! Före valet och i valrörelsen pratade Sverigedemokraterna
            ofta om att stärka sjukförsäkringen och att avskaffa delar av
            karensavdraget. Nu efter valet låter det, som vi har fått vänja
            oss vid, helt annorlunda. När SD själva är med och styr har det
            blivit uppenbart att detta var just prat.
          </seg>
        </u>
        <u xml:id="i-FJXxE5sMZCcDmbMcWmi64y" prev="i-NYUDwYEcvxNdR8s1TbUqwg" next="i-Y8z5LfCf7Z8rfXyuxwspWc" who="i-TxLwXp3MJemR8iGdYER2aZ">
          <seg xml:id="i-Pq5riSDeifRkV7Wq7XSjF6">
            Under den föregående mandatperioden fick Vänsterpartiet igenom
            flera förbättringar av sjukförsäkringen. Nu har SD och högerregeringen
            gett direktiv till en utredning där de här förbättringarna ifrågasätts.
            Man ska nu, som det står, se över de omotiverat långa sjukskrivningarna,
            vilket i klarspråk innebär fler utförsäkringar.
          </seg>
        </u>
        <u xml:id="i-Y8z5LfCf7Z8rfXyuxwspWc" prev="i-FJXxE5sMZCcDmbMcWmi64y" next="i-NQEAR9o4EekL4Vk2KmA1eF" who="i-TxLwXp3MJemR8iGdYER2aZ">
          <seg xml:id="i-9a8cpfcNK4Vhcgn4f1w7ER">
            Dessutom har SD låtit Moderaterna begrava den breda utredning
            som Vänsterpartiet drev igenom för att avskaffa karensavdraget
            i ett internt arbete på Socialdepartementet.
          </seg>
        </u>
        <u xml:id="i-NQEAR9o4EekL4Vk2KmA1eF" prev="i-Y8z5LfCf7Z8rfXyuxwspWc" who="i-TxLwXp3MJemR8iGdYER2aZ">
          <seg xml:id="i-QevuF8Lao9cxcHbc1doMRn">
            Min fråga till Oscar Sjöstedt är: Varför medverkar Sverigedemokraterna
            till försämringar i sjukförsäkringen?
          </seg>
        </u>
        <note xml:id="i-9q6RAJCtwHLcvGS5ch8R1v" type="speaker">
          Anf. 38 OSCAR SJÖSTEDT (SD) replik:
        </note>
        <u xml:id="i-29r9uwcYinLJxJ4NEPEmFc" next="i-6qPQpaeHB585ZqxdHgNefj" who="i-HWbn7UwLvHk93mrHB9NC2c">
          <seg xml:id="i-5xtsAGAhZwCB3JL1cQhzmE">
            Herr talman! Det där är absolut inte i linje med min bild av
            vad som har skett över huvud taget. Tvärtom har dåliga förslag
            försvunnit.
          </seg>
        </u>
        <u xml:id="i-6qPQpaeHB585ZqxdHgNefj" prev="i-29r9uwcYinLJxJ4NEPEmFc" who="i-HWbn7UwLvHk93mrHB9NC2c">
          <seg xml:id="i-6bixUEfsRBfEBhkePWNMXH">
            Sverigedemokraternas ingång i frågan är ungefär densamma som
            den har varit under en längre tid. Vi förespråkar alltså inte
            att man ska ta bort karensavdraget helt och hållet, men det bör
            finnas vissa särskilda regler för vissa särskilda typer av yrkesgrupper.
            Det gäller exempelvis människor som arbetar inom förskolan eller
            vården. Det är Sverigedemokraternas ingångar, och det är de ingångar
            som vi tar med oss in i de förhandlingar som vi har med de tre
            regeringspartierna.
          </seg>
        </u>
        <note xml:id="i-VmiCrkLuJ9THRgeMaLEYWZ" type="speaker">
          Anf. 39 ALI ESBATI (V) replik:
        </note>
        <u xml:id="i-UyMb8FzZNojg5JsnzcPekH" next="i-8EzRkcWjcSh1JrQ7pkuuSc" who="i-TxLwXp3MJemR8iGdYER2aZ">
          <seg xml:id="i-LiHwc3zKk5uwnvtsa5CMW9">
            Herr talman! Jag noterar att Oscar Sjöstedt menar att det som
            händer i verkligheten inte är i linje med hans bild av det som
            händer i verkligheten. Det är ett bredare problem, men min frågeställning
            gällde sjukförsäkringen och flera aspekter av den.
          </seg>
        </u>
        <u xml:id="i-8EzRkcWjcSh1JrQ7pkuuSc" prev="i-UyMb8FzZNojg5JsnzcPekH" next="i-VMBvk49dr1HysxVZV1puH2" who="i-TxLwXp3MJemR8iGdYER2aZ">
          <seg xml:id="i-EPJHv5ns7dt43H8g163ify">
            Det handlar alltså dels om att det tas ett steg tillbaka när
            det gäller avskaffandet av karensavdraget, dels om att man nu
            ändrar direktiven i den utredning som hade tillsatts till att
            mer ha inriktningen att göra det ännu svårare för folk som är
            sjukskrivna att få stöd.
          </seg>
        </u>
        <u xml:id="i-VMBvk49dr1HysxVZV1puH2" prev="i-8EzRkcWjcSh1JrQ7pkuuSc" next="i-L9s4THiGc579pwW7og8sAP" who="i-TxLwXp3MJemR8iGdYER2aZ">
          <seg xml:id="i-GsSPTwv98Kn5mgHxuUsp3g">
            Vi vet ju att det finns och har funnits ett stort problem med
            utförsäkringar. Det har delvis blivit bättre, men det har funnits
            ett mycket stort behov av att ändra i regelverket. Sverigedemokraterna
            har tidigare låtit som att de har förstått detta och stöder det.
            Men nu har man alltså backat.
          </seg>
        </u>
        <u xml:id="i-L9s4THiGc579pwW7og8sAP" prev="i-VMBvk49dr1HysxVZV1puH2" who="i-TxLwXp3MJemR8iGdYER2aZ">
          <seg xml:id="i-6TB8BLgVogufieLRX8hnS2">
            Det är detta min fråga handlar om: två konkreta områden där det
            är tydligt att Sverigedemokraterna sviker det som de själva har
            sagt. Det vore trevligt att få Oscar Sjöstedts kommentarer till
            det.
          </seg>
        </u>
        <note xml:id="i-C3QSiCiP9whLUEtvKasDB7" type="speaker">
          Anf. 40 OSCAR SJÖSTEDT (SD) replik:
        </note>
        <u xml:id="i-KVx15xy4y29bUBnnGz9Jft" next="i-EvuJtUvxag3WvhAQH1xGoB" who="i-HWbn7UwLvHk93mrHB9NC2c">
          <seg xml:id="i-8RU3WFQf2fXTgKdJUpeR7k">
            Herr talman! Som jag sa har det hänt saker i positiv riktning
            när det kommer till frågan om karensavdraget. Även Ali Esbatis
            parti hade en roll att spela i den frågan, och definitivt också
            Sverigedemokraterna. Men vår linje är ganska tydlig och klar:
            Vi ska ha olika regler för olika yrkesgrupper, som jag nämnde.
          </seg>
        </u>
        <u xml:id="i-EvuJtUvxag3WvhAQH1xGoB" prev="i-KVx15xy4y29bUBnnGz9Jft" who="i-HWbn7UwLvHk93mrHB9NC2c">
          <seg xml:id="i-9MxfXAUhTPyayEkK3m53Wd">
            I övrigt kan vi konstatera att både sjukersättningen och sjukpenningen
            har indexerats upp i paritet med inflationen. Men det är tydligen
            okej för er när vissa saker indexeras upp per automatik i statsbudgeten
            men inte när andra saker gör det. Vi kan dock alltså konstatera
            att såväl sjukersättning som sjukpenning har indexerats upp i
            paritet med inflationen.
          </seg>
        </u>
        <note xml:id="i-Dpukbg1B7tbNV5DLifEgjT" type="speaker">
          Anf. 41 MARTIN ÅDAHL (C) replik:
        </note>
        <u xml:id="i-TwCWF6GAEGuF9uN2JXFS2c" next="i-HWRUm18BX4wZALDj7hrJ4W" who="i-2fr3vB32hz5Z6xAxeRqads">
          <seg xml:id="i-RBR695ZwSdftSzkXb3PcLx">
            Herr talman! Jag har två frågor till Oscar Sjöstedt. Oscar Sjöstedt
            och andra i debatten har sagt – och det är en syn jag verkligen
            delar – att det fortfarande är mycket tufft för Sveriges bönder.
            De börjar nu dessutom få fallande avräkningspriser, det vill säga
            fallande priser för sin produktion, igen.
          </seg>
        </u>
        <u xml:id="i-HWRUm18BX4wZALDj7hrJ4W" prev="i-TwCWF6GAEGuF9uN2JXFS2c" next="i-HBmuBfPLvyGVSAuRT4c4nF" who="i-2fr3vB32hz5Z6xAxeRqads">
          <seg xml:id="i-BPiqfYJvchQSQYvvbaZd2n">
            Varför är förlängningen i sex månader av den nedsättning av dieselskatten
            som Centerpartiet var med och förhandlade fram det enda förslag
            för svensk landsbygd och svenska bönder ni lägger fram i den här
            budgeten?
          </seg>
        </u>
        <u xml:id="i-HBmuBfPLvyGVSAuRT4c4nF" prev="i-HWRUm18BX4wZALDj7hrJ4W" who="i-2fr3vB32hz5Z6xAxeRqads">
          <seg xml:id="i-NwCASzCWnpcr2h3FNKhUSd">
            Den andra frågan är: Håller Oscar Sjöstedt med om att ifall man
            ska lägga pengar på att sänka bränslepriset för personer som är
            beroende av bilen är det viktigare att göra det för personer på
            landsbygden som verkligen är beroende av bilen än att använda
            mer än hälften av de resurser som läggs på detta till att göra
            det billigare att fylla tanken för personer som pendlar fram och
            tillbaka till storstäder där det finns spårvagn, buss och pendeltåg
            – kanske inte pendeltåg just nu i Stockholm, men i alla fall kollektiva
            färdmedel?
          </seg>
        </u>
        <note xml:id="i-HyyY88oqaA4nVJTFwEFWxA" type="speaker">
          Anf. 42 OSCAR SJÖSTEDT (SD) replik:
        </note>
        <u xml:id="i-L6msu7HVfTQ8fLM91KSt8q" next="i-3XSByto6PoiEhggVf399Fk" who="i-HWbn7UwLvHk93mrHB9NC2c">
          <seg xml:id="i-5uRXM2xGVpj7JagTaTRmMm">
            Herr talman! Om jag förstod rätt är Martin Ådahl felinformerad,
            men då ska jag nu göra honom rätt informerad. Skatten på jordbruksdiesel
            är i vår överenskommelse nedsatt under hela innevarande budgetperiod.
            Det gäller för innevarande år, det gäller för hela 2024 och det
            gäller tillika även för hela 2025. Sedan vidtar en ny budgetperiod.
            Vi ska kanske inte kalla det där med sex månader för fake news;
            det kan helt enkelt vara så att Martin Ådahl bara är felinformerad.
            Men nu har Martin Ådahl blivit vederbörligen korrekt informerad.
          </seg>
        </u>
        <u xml:id="i-3XSByto6PoiEhggVf399Fk" prev="i-L6msu7HVfTQ8fLM91KSt8q" who="i-HWbn7UwLvHk93mrHB9NC2c">
          <seg xml:id="i-8LhxxrCxFtyvM9H7zf3oZS">
            Den skatt på drivmedel vi pratar om är primärt en punktskatt.
            Den tas ut och sätts på en nivå. Det kan inte avgöras av var du
            bor, var din bil bor eller var du väljer att tanka. Den typen
            av förslag är inte realistiska. Vill man sänka bränsleskatten
            sänker man bränsleskatten; sedan spelar det ingen roll om du bor
            i övre Jukkasjärvi, på Gotland eller i Stockholms innerstad.
          </seg>
        </u>
        <note xml:id="i-Sr1mTfcm8SoW5QaKpXXxmz" type="speaker">
          Anf. 43 MARTIN ÅDAHL (C) replik:
        </note>
        <u xml:id="i-12324MiMqyPbrA3KLpLxf3" next="i-5jHQWucTpHnq4yUU9td2ge" who="i-2fr3vB32hz5Z6xAxeRqads">
          <seg xml:id="i-MwyMP1a1S8o4eqpvdzxAu6">
            Herr talman! Det är ibland svårt att hänga med i svängarna i
            de här debatterna, i synnerhet när det gäller Sverigedemokraterna
            som har väldigt mycket olika besked före och efter valet, inte
            minst till folk på landsbygden.
          </seg>
        </u>
        <u xml:id="i-5jHQWucTpHnq4yUU9td2ge" prev="i-12324MiMqyPbrA3KLpLxf3" next="i-Lo8q4mGYMbji2XCEVVHNYh" who="i-2fr3vB32hz5Z6xAxeRqads">
          <seg xml:id="i-S6n91YbfJjHLD3Ruj2RUoF">
            Den uppmärksamme noterade dock att vi i budgeten inte hörde något
            annat förslag för att hjälpa Sveriges bönder i kostnadskrisen
            eller för att specifikt hjälpa personer på landsbygden än att
            man förlänger det förslag som Centern hade lagt fram. Det är väl
            bra så; det hade vi naturligtvis också gjort och därmed förstärkt
            konkurrenskraften ytterligare.
          </seg>
        </u>
        <u xml:id="i-Lo8q4mGYMbji2XCEVVHNYh" prev="i-5jHQWucTpHnq4yUU9td2ge" who="i-2fr3vB32hz5Z6xAxeRqads">
          <seg xml:id="i-E3VemBvooycUPi3a8Qq3K9">
            Men den uppmärksamme och engagerade noterade också att personer
            på landsbygden som är beroende av bilen och hade kunnat få 3 kronor
            i sänkt bränslepris med en vanlig rabattcheck – jag vet inte om
            Oscar Sjöstedt har varit på svenska bensinstationer, men det är
            ganska vanligt där – inte får det. I stället vill man dela ut
            mer än hälften av pengarna till dem som inte är beroende av bilen
            och pendlar fram och tillbaka till storstäderna. Det är det besked
            Sverigedemokraterna har att ge.
          </seg>
        </u>
        <note xml:id="i-3NMvNU73K9XqSDiAZFz3Bt" type="speaker">
          Anf. 44 OSCAR SJÖSTEDT (SD) replik:
        </note>
        <u xml:id="i-7nfdtgm4eTHuMVsGkBujun" next="i-BSBRYZ1Z4LmRamFz6Hzugm" who="i-HWbn7UwLvHk93mrHB9NC2c">
          <seg xml:id="i-BxdsGdK5a5Y1m7bXsqMtYW">
            Herr talman! Vi har haft detta uppe även tidigare. Jag konstaterade
            vid det tillfället att Centerpartiets förslag med olika typer
            av priser beroende på var i landet man befinner sig är orealistiskt.
            Det är inte genomförbart. Därför tänker jag inte heller ta det
            på allvar. Hade det varit ett realistiskt, genomförbart förslag
            hade jag tagit det på allvar. Det avser jag nu inte att göra,
            för det är orealistiskt.
          </seg>
        </u>
        <u xml:id="i-BSBRYZ1Z4LmRamFz6Hzugm" prev="i-7nfdtgm4eTHuMVsGkBujun" next="i-RKvNgJhPVnfUKWg1dNpTh1" who="i-HWbn7UwLvHk93mrHB9NC2c">
          <seg xml:id="i-LABSHu6A2C6Qi6cKHnXdpD">
            Vill man sänka skatten, eller vill man inte sänka skatten? Det
            är den fråga som gäller. Sverigedemokraterna är tydliga: Vi vill
            sänka skatten.
          </seg>
        </u>
        <u xml:id="i-RKvNgJhPVnfUKWg1dNpTh1" prev="i-BSBRYZ1Z4LmRamFz6Hzugm" who="i-HWbn7UwLvHk93mrHB9NC2c">
          <seg xml:id="i-AGosze2P8tYdUBt6dLBGg">
            Skatt på jordbruksdiesel på EU:s absoluta miniminivå under loppet
            av hela budgetperioden är ett ganska bra besked till bönder och
            livsmedelsproducenter. Dessutom kommer detta med reduktionsplikten
            att slå in – eller tvärtom sluta slå in, ska jag väl snarare säga
            – fram till nästa årsskifte. Det kommer att göra det billigare
            för bönderna. Det kommer att göra det billigare för livsmedelsproducenterna.
            Det kommer att göra det billigare för åkerinäringen – herregud
            vad mycket billigare det kommer att göra det för åkerinäringen!
          </seg>
        </u>
        <note xml:id="i-KvvwAiUUdwFvyTfLzSaQiA" type="speaker">
          Anf. 45 JANINE ALM ERICSON (MP) replik:
        </note>
        <u xml:id="i-4r94Je59a2vmxMgMwHi5Fr" next="i-7ySaEJqdTathpr7YfBUyJV" who="i-4K631U2FyQthafuME3cNGX">
          <seg xml:id="i-2HH61L3YhKW1mDkryGZsju">
            Herr talman! Vid sidan av att utmåla Miljöpartiet och vår politik
            som roten till allt ont och att skylla det mesta på invandringen
            ägnade Sverigedemokraterna valrörelsen åt att lova allt åt alla.
            Bensin och diesel skulle bli 10 kronor billigare. Elräkningen
            skulle det inte vara några som helst problem att lösa. Välfärden
            skulle stärkas i hela landet.
          </seg>
        </u>
        <u xml:id="i-7ySaEJqdTathpr7YfBUyJV" prev="i-4r94Je59a2vmxMgMwHi5Fr" who="i-4K631U2FyQthafuME3cNGX">
          <seg xml:id="i-YDK83j545QkKdoAXkBySaL">
            Nu skulle Sverigedemokraterna kunna leverera på sina vallöften.
            Omsorgen om välfärden och hushållen verkar dock som bortblåst,
            och i stället för stora satsningar på skola, vård och omsorg ser
            vi bara ett utspel om att sänka skatten på plastpåsar. Hur kan
            det i detta läge vara prioriterat att förhandla om att sänka skatten
            och priset på plastpåsar i stället för att stärka vården och välfärden?
          </seg>
        </u>
        <note xml:id="i-5HVzPux2F1M71ZS9cxeSv9" type="speaker">
          Anf. 46 OSCAR SJÖSTEDT (SD) replik:
        </note>
        <u xml:id="i-5iSEUN1Vxjc8xfcVnzpuNo" next="i-B8bhzAmvnSS2YgtPB2kkyA" who="i-HWbn7UwLvHk93mrHB9NC2c">
          <seg xml:id="i-L1hSAiQL3Fhd48UopJRF3p">
            Herr talman! Jag tycker att det även behövs åtgärder i det lilla.
            Det behövs både stort och smått.
          </seg>
        </u>
        <u xml:id="i-B8bhzAmvnSS2YgtPB2kkyA" prev="i-5iSEUN1Vxjc8xfcVnzpuNo" next="i-Xd4E6BQUdaPcg8cHQzPDWW" who="i-HWbn7UwLvHk93mrHB9NC2c">
          <seg xml:id="i-L8GEqToFY6MFT9hZXSHhbS">
            När det gäller välfärden gjorde vi historiskt stora tillskott
            i höstas – 12 miljarder kronor till kommunsektorn, till kommuner
            och regioner, som sipprar raka vägen ned i förskolan, skolan,
            gymnasiet, äldreomsorgen och sjukvården. Det var enorma tillskott.
          </seg>
        </u>
        <u xml:id="i-Xd4E6BQUdaPcg8cHQzPDWW" prev="i-B8bhzAmvnSS2YgtPB2kkyA" next="i-81nShyVU9Kmtkh9oyBV8vv" who="i-HWbn7UwLvHk93mrHB9NC2c">
          <seg xml:id="i-V2hrozPtowv61twF2SK7Jd">
            Behöver vi göra mer till hösten? Det är lite för tidigt att säga.
            Vi vet inte exakt. Det kommer nya prognoser hela tiden. Men i
            de prognoser som nu finns tillgängliga tyder rätt mycket på att
            vi kommer att behöva göra mer i form av tillskott till kommunsektorn.
            Det tror i alla fall jag. Det kan såklart ändras, men det är vad
            jag tror med den information som vi har framför oss nu.
          </seg>
        </u>
        <u xml:id="i-81nShyVU9Kmtkh9oyBV8vv" prev="i-Xd4E6BQUdaPcg8cHQzPDWW" who="i-HWbn7UwLvHk93mrHB9NC2c">
          <seg xml:id="i-6tEnYXVyEnArsy3imYgUQQ">
            Bränsleskatterna hinner jag nästan inte gå in på. Vi har börjat
            sänka dem. Vi ska sänka dem mer.
          </seg>
        </u>
        <note xml:id="i-Nd5y8jspi3GTXLfsJTjhDr" type="speaker">
          Anf. 47 JANINE ALM ERICSON (MP) replik:
        </note>
        <u xml:id="i-5rwyWp4tiHLwKfwNhEPPyw" next="i-22X1PHo39ovhJdQxsSUJ9Q" who="i-4K631U2FyQthafuME3cNGX">
          <seg xml:id="i-8EoQgREn5UHXj7xFKMSKzE">
            Herr talman! Tack för svaret, Oscar Sjöstedt!
          </seg>
        </u>
        <u xml:id="i-22X1PHo39ovhJdQxsSUJ9Q" prev="i-5rwyWp4tiHLwKfwNhEPPyw" next="i-XGwkKSbJzerqJ6paP9gnAq" who="i-4K631U2FyQthafuME3cNGX">
          <seg xml:id="i-Ue8YCwVVwpvhpBQK5Tnksy">
            Det är ju så att man har ett visst förhandlingskapital när man
            går in i en budgetförhandling med flera partier. Vi ser nu också
            att de tillskott som regeringen lade fram i höstas var stora men
            inte tillräckliga. Kommuner och regioner behöver mer pengar –
            egentligen redan i år, men de har verkligen bett om att få besked
            om hur det ser ut nästa år. Där kommer ni med ingenting.
          </seg>
        </u>
        <u xml:id="i-XGwkKSbJzerqJ6paP9gnAq" prev="i-22X1PHo39ovhJdQxsSUJ9Q" who="i-4K631U2FyQthafuME3cNGX">
          <seg xml:id="i-Ee8q5U2aGRNPj7gwkQ2MmK">
            Men nu har jag en annan fråga. Jag såg vid ett tillfälle att
            Sverigedemokraterna precis som Miljöpartiet sagt att de inte tycker
            att den orättvisa skatteklyftan för dem som är födda 1957 ska
            vara kvar. Då undrar jag: Varför förhandlade inte Oscar Sjöstedt
            bort den orättvisan? Det hade ju gjort väldigt stor skillnad i
            många pensionärers ekonomi.
          </seg>
        </u>
        <note xml:id="i-TgpxKJmffxi5J81bmV88xz" type="speaker">
          Anf. 48 OSCAR SJÖSTEDT (SD) replik:
        </note>
        <u xml:id="i-7fufV65T2bkvg1nwJ6knmH" next="i-XFZYxTU6qXSdP3GW1FwSFx" who="i-HWbn7UwLvHk93mrHB9NC2c">
          <seg xml:id="i-2rfPuucEbjRpW4zcLTvcoH">
            Herr talman! Låt oss börja från början. Vilka partier röstade
            ja till det förslag som orsakade denna skatteklyfta som Janine
            Alm Ericson påtalar och som är en orättvisa? Vilka partier röstade
            ja, och vilka partier röstade nej? Miljöpartiet röstade ja. Sverigedemokraterna
            röstade nej. Låt oss börja i den änden. Vem är skyldig? Vem är
            boven i dramat? Det är inte Sverigedemokraterna. Vi röstade nej.
          </seg>
        </u>
        <u xml:id="i-XFZYxTU6qXSdP3GW1FwSFx" prev="i-7fufV65T2bkvg1nwJ6knmH" who="i-HWbn7UwLvHk93mrHB9NC2c">
          <seg xml:id="i-9DDiU2TZ9UNZVQYAc3qNde">
            Detta är en fråga som gäller 57:orna, som drabbas av en orättvisa.
            Vi kan konstatera att det är en orättvisa. Jag har inga besked
            från regeringsunderlagets sida här i dag, utan vi kommer att ha
            besked till hösten.
          </seg>
        </u>
        <note xml:id="i-EPSu5FjGYhFYsVd17H6SAt" type="speaker">
          Anf. 49 ALI ESBATI (V):
        </note>
        <u xml:id="i-L9TyizFgkbPo8XtD8fEK3z" next="i-CD6Ddu5MdVV43nQyutQH9" who="i-TxLwXp3MJemR8iGdYER2aZ">
          <seg xml:id="i-M6ZKZRmk9QfBKct8zAeo2Z">
            Herr talman! Politik handlar om att agera och prioritera. Hushållens
            kostnader skenar nu. Barnfamiljerna är särskilt utsatta. Vänsterpartiet
            har presenterat en lång rad förslag för de allra sämst ställda
            hushållen, men det behövs också satsningar som når bredare.
          </seg>
        </u>
        <u xml:id="i-CD6Ddu5MdVV43nQyutQH9" prev="i-L9TyizFgkbPo8XtD8fEK3z" next="i-NrMzwWyAM3H2f3ezWrE3Bm" who="i-TxLwXp3MJemR8iGdYER2aZ">
          <seg xml:id="i-3yoWLENafBpBUxTh6PJyne">
            Vi vet att sommarlovet kommer att bli extra krävande för många
            barnfamiljer när skola och förskola är stängda. Kostnaderna för
            mat och aktiviteter ökar. Därför menar vi att det behövs ett extra
            krisbarnbidrag. Det förslag som vi har presenterat är kostnadsberäknat
            för ett halvår, från den 1 juli till årsskiftet.
          </seg>
        </u>
        <u xml:id="i-NrMzwWyAM3H2f3ezWrE3Bm" prev="i-CD6Ddu5MdVV43nQyutQH9" next="i-VX9NmXwYne53zgiJURFQG5" who="i-TxLwXp3MJemR8iGdYER2aZ">
          <seg xml:id="i-LcA2GMbfJK2gSLA248jqiR">
            Vänsterpartiet föreslår alltså som krisåtgärd ett höjt barnbidrag
            med 400 kronor per månad. Sedan den senaste höjningen av barnbidraget
            har dess reala värde redan minskat med ungefär 200 kronor. Det
            vi föreslår innebär en kompensation för detta plus en extra höjning
            eftersom priserna nu ökat ännu mer.
          </seg>
        </u>
        <u xml:id="i-VX9NmXwYne53zgiJURFQG5" prev="i-NrMzwWyAM3H2f3ezWrE3Bm" next="i-XQEca3L95swvTAxqGgfrzg" who="i-TxLwXp3MJemR8iGdYER2aZ">
          <seg xml:id="i-MvoFD7hRviNjCLE433eJHo">
            Vi vill finansiera detta med att rutbidraget pausas. Det är inte
            en rimlig prioritering, särskilt inte i dessa kristider. Det är
            viktigare att staten hjälper barnfamiljerna än betalar städning
            och skoputs åt de välbeställda i främst Stockholmsområdet.
          </seg>
        </u>
        <u xml:id="i-XQEca3L95swvTAxqGgfrzg" prev="i-VX9NmXwYne53zgiJURFQG5" next="i-E221q1kRjtLLNMjGw7PZ9g" who="i-TxLwXp3MJemR8iGdYER2aZ">
          <seg xml:id="i-U1ksa59gFNPoVuWAynLhup">
            Utöver den generella höjningen föreslår vi ett ensamståendetillägg
            om 500 kronor i månaden per barn och ett höjt flerbarnstillägg
            för det tredje och fjärde barnet.
          </seg>
        </u>
        <u xml:id="i-E221q1kRjtLLNMjGw7PZ9g" prev="i-XQEca3L95swvTAxqGgfrzg" next="i-3LStbJ6AXqtjSRs8y3vpCF" who="i-TxLwXp3MJemR8iGdYER2aZ">
          <seg xml:id="i-XwGjXh4YjQq2njZeMi71iT">
            Detta är snabba, lättadministrerade åtgärder som skulle bli en
            ordentlig förstärkning av ekonomin för främst hushåll där risken
            för svåra ekonomiska problem som går ut över barnens framtid är
            som störst.
          </seg>
        </u>
        <u xml:id="i-3LStbJ6AXqtjSRs8y3vpCF" prev="i-E221q1kRjtLLNMjGw7PZ9g" next="i-FvBPa1zyreSrVmoLbJUMjS" who="i-TxLwXp3MJemR8iGdYER2aZ">
          <seg xml:id="i-DXj8iQw6z4FNtkZRa6NPJJ">
            Vi ser ingenting som liknar detta i det som regeringen har kommit
            med. Och vi har ju hört att det inte finns några sådana planer.
            Då är det lämpligt att nämna att till exempel de två förstärkningar
            som jag nämnde, utöver den generella ökningen av barnbidraget,
            skulle kosta runt 2 miljarder. Det kan jämföras med att regeringen
            gav 10 eller 13 miljarder i skattelättnader till dem med högst
            inkomster och att finansministerns parti ville ge också välmående
            företag 100 miljarder i månaden under pandemin.
          </seg>
        </u>
        <u xml:id="i-FvBPa1zyreSrVmoLbJUMjS" prev="i-3LStbJ6AXqtjSRs8y3vpCF" who="i-TxLwXp3MJemR8iGdYER2aZ">
          <seg xml:id="i-MukEDjJkGmxU8DzTtRihdE">
            Politik handlar som sagt om att agera och att prioritera.
          </seg>
        </u>
        <note xml:id="i-2kurbrES7pvNkQrsHFFJBG" type="speaker">
          Anf. 50 MARTIN ÅDAHL (C):
        </note>
        <u xml:id="i-NAxjkw6xR2bELTdSYVsyw2" next="i-Hw5p9xTyUXBuU4qhEhS9Eh" who="i-2fr3vB32hz5Z6xAxeRqads">
          <seg xml:id="i-5Xm1zept6DVsArt6BBDHfy">
            Herr talman! Jag tänker ägna detta andra anförande åt klimatpolitiken,
            som har varit Sveriges stolthet och sålt våra industrivaror i
            världen och ska bli framtiden för våra gruvor, vårt stål, våra
            bilar och lastbilar, våra batterifabriker och vår bioplast. Hundratusentals
            jobb är nu beroende av att Sverige förblir ett internationellt
            föredöme för att rädda klimatet.
          </seg>
        </u>
        <u xml:id="i-Hw5p9xTyUXBuU4qhEhS9Eh" prev="i-NAxjkw6xR2bELTdSYVsyw2" next="i-QbaotD4wfB3QX68rUbTaky" who="i-2fr3vB32hz5Z6xAxeRqads">
          <seg xml:id="i-UduFbdnR5YHLfXWiAC5jbC">
            Finansministern har som sagt tyvärr låtit SD vingla fram där
            som en elefant i porslinsbutiken. Liberalerna har fått följa efter
            med bekymrad min och fått lova att betala detta klimatkrossarkalas
            någon gång i framtiden.
          </seg>
        </u>
        <u xml:id="i-QbaotD4wfB3QX68rUbTaky" prev="i-Hw5p9xTyUXBuU4qhEhS9Eh" next="i-9A1m2DmhjZv8bGb1U3TAqc" who="i-2fr3vB32hz5Z6xAxeRqads">
          <seg xml:id="i-5gKoCYDGzR38UhgeGPVuuc">
            Försäljningen av elbilar har rasat sedan regeringen tog bort
            klimatbonusen. Och som enda land i Europa gör Sverige ingenting
            när biogasbranschen håller på att krossas av en skattechock. Klimatpolitiska
            rådets experter underkänner regeringen. Naturvårdsverket underkänner
            regeringen. Sveriges främsta industriledare beklagar regeringens
            klimat- och energipolitik.
          </seg>
        </u>
        <u xml:id="i-9A1m2DmhjZv8bGb1U3TAqc" prev="i-QbaotD4wfB3QX68rUbTaky" next="i-5UxxfeRMx4ziiVaAdo9AFe" who="i-2fr3vB32hz5Z6xAxeRqads">
          <seg xml:id="i-LVJo1RX7UP7BtA3Q4dxeFp">
            Hushållen lovades sänkta elräkningar i november. Om man bor i
            norra Sverige väntar man fortfarande. Och är man småföretagare
            väntar man fortfarande, om man inte av misstag fått pengarna från
            Försäkringskassan.
          </seg>
        </u>
        <u xml:id="i-5UxxfeRMx4ziiVaAdo9AFe" prev="i-9A1m2DmhjZv8bGb1U3TAqc" next="i-BGbZcRTwyz1bKft9qqydzL" who="i-2fr3vB32hz5Z6xAxeRqads">
          <seg xml:id="i-T25Vq1h25VgSfhfmjHyZsg">
            Vad görs i vårbudgeten för att rusta Sverige för nästa ryssvinter
            och hjälpa boende på landsbygden få råd med värmepumpar, isolering
            och solceller? Vad görs för att påskynda utbyggnaden av vindkraften,
            som enligt larmrapporter stannat av? Det görs ingenting. Vi får
            snällt vänta tolv år på att Ebba Busch har byggt sitt första kärnkraftverk.
          </seg>
        </u>
        <u xml:id="i-BGbZcRTwyz1bKft9qqydzL" prev="i-5UxxfeRMx4ziiVaAdo9AFe" who="i-2fr3vB32hz5Z6xAxeRqads">
          <seg xml:id="i-KmNWGatGaScz5p65qkGifD">
            Ni som hukar för SD och låter dem krossa Sveriges klimatpolitik
            och som tiger när de vill montera ned vindkraftverk och stoppa
            bioenergi ska veta att ni kommer att möta Centerpartiet varje
            dag i den här kammaren. Ni liberaler som bedyrar att ni väger
            så tungt och så grönt i den här regeringen ska veta att vi kommer
            att syna era ord. Vi kommer att stå upp för Sverige som klimatföredöme,
            och vi kommer att stå upp för den svenska gröna industrin.
          </seg>
        </u>
        <note xml:id="i-5VcwAiprG8AXzY4NEkn7ka" type="speaker">
          Anf. 51 HANS EKLIND (KD):
        </note>
        <u xml:id="i-HV9nNoDsTJWVjYzorHrtR1" next="i-2fUU5ihW4DQPTAj9McRPwf" who="i-9kL7gDrzsvgPervhw6VVyb">
          <seg xml:id="i-2JAGmVAeaahLfDaVVr6mbm">
            Herr talman! Detta svåra ekonomiska läge med rekordhög inflation
            och lågkonjunktur samtidigt slår hårt mot många. Det är inte bara
            barnfamiljerna som har det tufft. Det drabbar bredare grupper
            än så.
          </seg>
        </u>
        <u xml:id="i-2fUU5ihW4DQPTAj9McRPwf" prev="i-HV9nNoDsTJWVjYzorHrtR1" next="i-DawfYi6TrWdmFufkBPV9Nk" who="i-9kL7gDrzsvgPervhw6VVyb">
          <seg xml:id="i-Mso8K2ZgGRDe2qFz5HvaAy">
            En del av dem vänder sig i dagsläget till Stadsmissionen, Frälsningsarmén
            och liknande organisationer i det civila samhället. Det är organisationer
            som har gjort och gör stora insatser för dem som har det tuffast.
          </seg>
        </u>
        <u xml:id="i-DawfYi6TrWdmFufkBPV9Nk" prev="i-2fUU5ihW4DQPTAj9McRPwf" next="i-JUVbvNUKkFyy6xqkfV3Vp8" who="i-9kL7gDrzsvgPervhw6VVyb">
          <seg xml:id="i-RXapAZhbjM9K9nUuUo9aUn">
            En fördel är att vi alla nu förhoppningsvis ser den kraft och
            det engagemang som finns i de ideellt arbetande sektorerna i civilsamhället.
            Det är en kraft och ett engagemang som inte kan ersättas med politiska
            beslut. Men politiken kan stötta det arbetet. Och det görs i regeringens
            vårändringsbudget. Det är en avgjord skillnad, tänker jag, mot
            den tidigare regeringen som avskaffade gåvoskatteavdraget, som
            över 700 000 svenskar använde sig av.
          </seg>
        </u>
        <u xml:id="i-JUVbvNUKkFyy6xqkfV3Vp8" prev="i-DawfYi6TrWdmFufkBPV9Nk" next="i-MECegvpBUaJckUZbhx9Mw2" who="i-9kL7gDrzsvgPervhw6VVyb">
          <seg xml:id="i-NUXvX8Km6cVfHZtBPVCu7p">
            Jag har en bakgrund som präst och har under många år, tolv av
            åren innan jag hamnade här i riksdagen, ägnat mig åt att jobba
            inom just den sektorn. Lejonparten av min tid har jag ägnat åt
            att tillsammans med andra försöka göra skillnad på riktigt. Ibland
            har jag beskrivit det som att arbetet jag gjorde där och då i
            församlingen var på mikronivå. Att gå in i politiken och hamna
            i Sveriges riksdag handlar om att göra samma sak på makronivå.
          </seg>
        </u>
        <u xml:id="i-MECegvpBUaJckUZbhx9Mw2" prev="i-JUVbvNUKkFyy6xqkfV3Vp8" who="i-9kL7gDrzsvgPervhw6VVyb">
          <seg xml:id="i-UNuBotxqhmZrD1SBAssg2J">
            Jag är väldigt stolt över att regeringen nu går fram och stöttar
            de organisationerna med 50 miljoner kronor. De gör nämligen skillnad
            på riktigt för dem har det så svårt att de måste uppsöka dessa
            verksamheter.
          </seg>
        </u>
        <note xml:id="i-UZPthEcmiqxBEs6qv2XRcQ">
          (Applåder)
        </note>
        <note xml:id="i-F1w7M7R3NgfWJef7fiyU5X" type="speaker">
          Anf. 52 ALI ESBATI (V) replik:
        </note>
        <u xml:id="i-XerynPkKGVsAUYdBTQ1UTL" next="i-VAnYCfmW56d4ETmYv3o6j6" who="i-TxLwXp3MJemR8iGdYER2aZ">
          <seg xml:id="i-UTFqUXZQBvUsXJne4j6dLp">
            Herr talman! Kristdemokraterna är ett parti som gärna talar om
            sjukvården. Mot den bakgrunden vill jag besvära Hans Eklind med
            ungefär samma fråga som jag ställde när höstbudgeten skulle antas.
          </seg>
        </u>
        <u xml:id="i-VAnYCfmW56d4ETmYv3o6j6" prev="i-XerynPkKGVsAUYdBTQ1UTL" next="i-EjcTqgSVwRbcw3PKkjwrtm" who="i-TxLwXp3MJemR8iGdYER2aZ">
          <seg xml:id="i-5EztcEhFCj7XYEnHSZZ7kA">
            Det var uppenbart då att det skulle bli problem ute i regionerna
            med den de facto nedskärningsbudget som Kristdemokraterna var
            med och lade fram. Vi ser nu växande problem och växande underskott
            för sjukvården.
          </seg>
        </u>
        <u xml:id="i-EjcTqgSVwRbcw3PKkjwrtm" prev="i-VAnYCfmW56d4ETmYv3o6j6" next="i-4hWKTxK2r6XvtbrAA9GMaY" who="i-TxLwXp3MJemR8iGdYER2aZ">
          <seg xml:id="i-5ZvH3JEKBPFasTkBb8DjJn">
            Hans Eklind talade om en nationell plan som snarare än tillförda
            resurser skulle lösa många av problemen. Nu har vi 11 miljarder
            i underskott i regionerna, sjuksköterskor som lämnar sina arbeten
            på grund av ohållbara arbetsförhållanden, läkarbrist inom psykiatrin,
            kritik från Ivo och patienter som ligger i korridorerna. Jag skulle
            vilja veta hur Hans Eklind själv tycker att det går med de prioriteringar
            som Kristdemokraterna medverkat till.
          </seg>
        </u>
        <u xml:id="i-4hWKTxK2r6XvtbrAA9GMaY" prev="i-EjcTqgSVwRbcw3PKkjwrtm" who="i-TxLwXp3MJemR8iGdYER2aZ">
          <seg xml:id="i-UdV1j1X4gcxfzHzwUh19WK">
            Jag skulle också gärna höra något från Hans Eklind om frågan
            om dem som är födda 1957. Finns det några planer på att rätta
            till den orättvisan? Det adresseras inte i den här budgeten.
          </seg>
        </u>
        <note xml:id="i-VvBpSXUXk8zurX5SHp35Fi" type="speaker">
          Anf. 53 HANS EKLIND (KD) replik:
        </note>
        <u xml:id="i-2Kjwcg9iJzMh4xmJ2pLTTZ" next="i-A6qgiBoTGNuH7W8KbrhHbJ" who="i-9kL7gDrzsvgPervhw6VVyb">
          <seg xml:id="i-AY1Spcvhnzk8XMb7hoGXsZ">
            Herr talman! Det var många frågor att besvara på en minut. Tack
            för frågorna, Ali Esbati! Var och en av dem är relevanta.
          </seg>
        </u>
        <u xml:id="i-A6qgiBoTGNuH7W8KbrhHbJ" prev="i-2Kjwcg9iJzMh4xmJ2pLTTZ" next="i-HoD62VEVYZUVR8DXgsgshj" who="i-9kL7gDrzsvgPervhw6VVyb">
          <seg xml:id="i-VVTnjBhgx4MjwXKTcan5Zs">
            Vi kristdemokrater gick till val på att vården ska bli både bättre
            och mer jämlik. Regeringen har tillfört en rad medel, men framför
            allt i budgetpropositionen. Debatten om den hade vi för ett antal
            månader sedan. Det finns nu pengar avsatta för att öka antalet
            vårdplatser och korta vårdköerna.
          </seg>
        </u>
        <u xml:id="i-HoD62VEVYZUVR8DXgsgshj" prev="i-A6qgiBoTGNuH7W8KbrhHbJ" next="i-KximBSkn6G4cXeZFgKMwTP" who="i-9kL7gDrzsvgPervhw6VVyb">
          <seg xml:id="i-MfPPL43356g2VcFFK692E7">
            Men det handlar också om nationell vårdförmedling, som jag tror
            är oerhört viktigt. Vi hoppas att regeringen bara inom de närmaste
            veckorna ska bli klar med att tillsätta den utredningen, för att
            visa hur de första stegen mot ett förstatligande av sjukvården
            kan tas. Det är oerhört centralt att postnumret aldrig någonsin
            ska avgöra vilken typ av vård man får när man behöver hjälp av
            vården.
          </seg>
        </u>
        <u xml:id="i-KximBSkn6G4cXeZFgKMwTP" prev="i-HoD62VEVYZUVR8DXgsgshj" who="i-9kL7gDrzsvgPervhw6VVyb">
          <seg xml:id="i-SrRyiLSUXbASgUXaiEZzPN">
            De förslagen har redan planterats. Det är igång. Jag hoppas att
            det ska göra verklig skillnad. Det gjorde vi sist vi hade hand
            om Socialdepartementet.
          </seg>
        </u>
        <note xml:id="i-GQBGX82CyrWMhj892paS6q" type="speaker">
          Anf. 54 ALI ESBATI (V) replik:
        </note>
        <u xml:id="i-MCDqGVUkRRYgBouBRqVVPR" next="i-PsB4QvUohVqSWCMB8DzG6L" who="i-TxLwXp3MJemR8iGdYER2aZ">
          <seg xml:id="i-JPi2qeGpoU1bujjh7yhYEz">
            Herr talman! Jag förstår det svaret som att Hans Eklind fortfarande
            tror att någon typ av utredning, som ska komma igång senare, ska
            kompensera för den oerhört stora resursbrist som finns i sjukvården.
            Effekterna av den ser vi nu. Den har dessutom fördjupats under
            det här halvåret, och det finns ingenting som tyder på att den
            ska minska i omfång och allvar.
          </seg>
        </u>
        <u xml:id="i-PsB4QvUohVqSWCMB8DzG6L" prev="i-MCDqGVUkRRYgBouBRqVVPR" next="i-W9QYHY9XRCSeckSnAq6UKd" who="i-TxLwXp3MJemR8iGdYER2aZ">
          <seg xml:id="i-FoNXRxWz1kVfkyehafCxpe">
            Jag tror att det är ett besked som är jobbigt och tråkigt att
            få för dem som varje dag sliter i vården. Det är sjuksköterskor
            och läkare som försöker få det hela att fungera och gör ett fantastiskt
            arbete.
          </seg>
        </u>
        <u xml:id="i-W9QYHY9XRCSeckSnAq6UKd" prev="i-PsB4QvUohVqSWCMB8DzG6L" who="i-TxLwXp3MJemR8iGdYER2aZ">
          <seg xml:id="i-4JsnuHnKyx1XMmqNGZAM3m">
            Eftersom vi har hög kompetens i svensk sjukvård är resultaten
            väldigt goda, när man får vård. Men vi vet att personalen inte
            räcker till. Det har gått så långt att många sjuksköterskor, som
            har slutfört sin utbildning, slutar eftersom de inte orkar med
            arbetsvillkoren. Men till dem har Hans Eklind mycket lite att
            säga här.
          </seg>
        </u>
        <note xml:id="i-32Ks7AD8Je3yH54MnT3uPy" type="speaker">
          Anf. 55 HANS EKLIND (KD) replik:
        </note>
        <u xml:id="i-Q7CSTjTjzPestyJFq67F4J" next="i-5wL1vH3c9hxXZBPGGxLv1F" who="i-9kL7gDrzsvgPervhw6VVyb">
          <seg xml:id="i-M78jyLD4QHmZmtQEsEhQ64">
            Herr talman! Vi har tvärtom väldigt mycket att säga. Vi har inte
            bara talat om det; vi har också sett till att leverera en första
            budgetproposition där vi förstärker. Vi satsar 12 miljarder kronor
            till både kommuner och regioner. En tredjedel av reformutrymmet
            används just till att stärka upp kommuner och regioner.
          </seg>
        </u>
        <u xml:id="i-5wL1vH3c9hxXZBPGGxLv1F" prev="i-Q7CSTjTjzPestyJFq67F4J" next="i-LrbBN1Lj5CbAQfohc6csFW" who="i-9kL7gDrzsvgPervhw6VVyb">
          <seg xml:id="i-S79pT1W4sct6919rJuroCt">
            Vi får dock inte stanna där och tro att lösningen på sjukvårdens
            problem stavas pengar. Vi har legitimerat att det behövs resurser.
            Men jag tror också att vi måste göra om i grunden hur sjukvården
            är organiserad. Om man benchmarkar mot andra länder ser man inte
            att Sverige satsar osedvanligt lite på sjukvården och därför har
            långa vårdköer. Det är exempelvis inte därför svenska läkare,
            trots att vi har gott om läkare, träffar sina patienter i mindre
            omfattning än läkare gör i andra jämförbara länder.
          </seg>
        </u>
        <u xml:id="i-LrbBN1Lj5CbAQfohc6csFW" prev="i-5wL1vH3c9hxXZBPGGxLv1F" who="i-9kL7gDrzsvgPervhw6VVyb">
          <seg xml:id="i-GBTBddEdzgcDovNgfsguEt">
            Av det skälet har vi sagt: Låt oss se till att ta bort vårdköerna,
            men vi ska inte låta bli att göra det mest nödvändiga, nämligen
            organisera om någonting som infördes på 1860-talet. Det är dags
            att göra om det.
          </seg>
        </u>
        <note xml:id="i-Atkjk1kyjqVeuaUVvzFHn7" type="speaker">
          Anf. 56 JANINE ALM ERICSON (MP):
        </note>
        <u xml:id="i-Egzf5Av3Y2mdGdecwyrfs1" next="i-U88YAy4FyyUXAQ61gnKZVo" who="i-4K631U2FyQthafuME3cNGX">
          <seg xml:id="i-Ra7pMwYWe4xC4ZgSNCNK9T">
            Herr talman! Den budget som regeringen och Sverigedemokraterna
            nu har lagt fram är ännu en förlorad chans för klimatet. Tidöpartierna
            lämnar Sverige helt utan skydd i flera olika kriser.
          </seg>
        </u>
        <u xml:id="i-U88YAy4FyyUXAQ61gnKZVo" prev="i-Egzf5Av3Y2mdGdecwyrfs1" next="i-TLsA6f7q6wiii8dL7VWiWR" who="i-4K631U2FyQthafuME3cNGX">
          <seg xml:id="i-FNZRBesQVvC1aX7u5b7WA3">
            Utan satsningar från regeringen kommer skolan och sjukvården
            runt om i Sverige att tvingas skära ned. De svagaste eleverna
            kommer inte att klara skolan, och köerna till vården kommer att
            bli allt längre.
          </seg>
        </u>
        <u xml:id="i-TLsA6f7q6wiii8dL7VWiWR" prev="i-U88YAy4FyyUXAQ61gnKZVo" next="i-W1mBwo19AvFgiQTCEwQ2Bk" who="i-4K631U2FyQthafuME3cNGX">
          <seg xml:id="i-L2kEMCWsq6a9Qu6Xe43d1T">
            Utan omläggning av miljöpolitiken ökar utsläppen och artdöden.
            Det är fisken i Östersjön som dör. Det är utrotade arter som vi
            aldrig kommer att få tillbaka, och det är ökade risker och kostnader
            som kommer att drabba oss alla hårt.
          </seg>
        </u>
        <u xml:id="i-W1mBwo19AvFgiQTCEwQ2Bk" prev="i-TLsA6f7q6wiii8dL7VWiWR" next="i-7pJHe6er5pszuWYTH8SqGo" who="i-4K631U2FyQthafuME3cNGX">
          <seg xml:id="i-CxYRxQcJLaXbTg23gN8ywy">
            Vad ser vi från regeringen? Inga förslag på utsläppsminskningar.
            Inga förslag på anpassningar till ett mer extremt klimat med mer
            översvämningar.
          </seg>
        </u>
        <u xml:id="i-7pJHe6er5pszuWYTH8SqGo" prev="i-W1mBwo19AvFgiQTCEwQ2Bk" next="i-9XfjizDVXqrW9ZYZvxY1Zo" who="i-4K631U2FyQthafuME3cNGX">
          <seg xml:id="i-LTPkQGJePVdCyfXpTXAZz4">
            Finansministern sa i vårt replikskifte att de gör satsningar.
            Det är sant att det fanns satsningar i höstens budget. Men vi
            ser, precis som Klimatpolitiska rådet, att det är för lite och
            för sent.
          </seg>
        </u>
        <u xml:id="i-9XfjizDVXqrW9ZYZvxY1Zo" prev="i-7pJHe6er5pszuWYTH8SqGo" next="i-WigERZZXQ3sHvGfpVFcax9" who="i-4K631U2FyQthafuME3cNGX">
          <seg xml:id="i-Hni5g3vgboZDwAvQoTYmVF">
            Om regeringen verkligen vill ge Sverige och alla oss som lever
            här en ljusare framtid borde de satsa mer nu på utsläppsminskningar
            och anpassningar. Det gynnar jobben. Det gynnar hushållen och
            välfärden. Det gynnar kort sagt människorna.
          </seg>
        </u>
        <u xml:id="i-WigERZZXQ3sHvGfpVFcax9" prev="i-9XfjizDVXqrW9ZYZvxY1Zo" who="i-4K631U2FyQthafuME3cNGX">
          <seg xml:id="i-Ph2SLJR2Np4zJbJveqsxJm">
            Denna budget är en försutten chans, och det är sorgligt att se.
            De politiker som gör anspråk på att ta ansvar för Sverige måste
            kunna leverera bättre än detta.
          </seg>
        </u>
        <note xml:id="i-3o2ws7T32C93MnATzuMaVF" type="speaker">
          Anf. 57 CARL B HAMILTON (L):
        </note>
        <u xml:id="i-3LiFVc5GPVMButn9gjYdgb" who="i-Ry3pP9VZKrW87Vcxq73jQG">
          <seg xml:id="i-4cNsssDW53HVruxLYSag6x">
            Herr talman! Mitt i problemen med inflation och arbetslöshet
            vet vi att många arbetsgivare söker med ljus och lykta efter arbetskraft.
            Jobben finns och möjligheterna finns så länge man har rätt kompetens.
            Det är kompetensen det hänger på. Just därför är regeringens och
            Liberalernas stora satsning på yrkesutbildning viktig – för exempelvis
            fler undersköterskor, batteritekniker och barnskötare. Arbetslinjen
            innebär en samtidig utbildningslinje.
          </seg>
        </u>
        <note xml:id="i-2sQH9r1W9uDakcZmUhx29g">
          (Applåder)
        </note>
        <note xml:id="i-TaZzubvQZy76P4DLLXbQPZ" type="speaker">
          Anf. 58 MARTIN ÅDAHL (C) replik:
        </note>
        <u xml:id="i-RX6csFdfMd9VBajFKe21Pz" next="i-XqGJNZXohgcsEFJwVuBVhD" who="i-2fr3vB32hz5Z6xAxeRqads">
          <seg xml:id="i-KDrfFXN37DfGzvvd6BFp9Q">
            Herr talman! Jag förstår att många nu vill gå hem och sluta debattera
            denna innehållslösa budget. Men vi måste ändå ställa en fråga
            till Carl B Hamilton, även om jag vet att han inte är ansvarig
            för detta. Hans företrädare sa: Sänkta arbetsgivaravgifter, i
            synnerhet för småföretag, är ett viktigt vallöfte, det viktigaste.
            Det är prioriterat i budgetförhandlingarna och avgörande för småföretagen
            och för jobben. Särskilt småföretagen måste få sänkt skatt.
          </seg>
        </u>
        <u xml:id="i-XqGJNZXohgcsEFJwVuBVhD" prev="i-RX6csFdfMd9VBajFKe21Pz" who="i-2fr3vB32hz5Z6xAxeRqads">
          <seg xml:id="i-PLUNU6ppYoCTTEQwbWbRKj">
            Nu är min fråga: Hur kunde den enormt tunga liberala insatsen
            i regeringen sluta med att man i stället höjde arbetsgivaravgifterna
            med 6 miljarder för småföretagen, som var så viktiga för jobben
            och, gissar jag, för krishanteringen? Och som finansministern
            nogsamt förklarade kommer det att vara 10 miljarder framöver?
          </seg>
        </u>
        <note xml:id="i-Rfgsv1GHyuNrSz8swM9Vma" type="speaker">
          Anf. 59 CARL B HAMILTON (L) replik:
        </note>
        <u xml:id="i-WUMSNttT34wr7A8TLLe16y" who="i-Ry3pP9VZKrW87Vcxq73jQG">
          <seg xml:id="i-6fJaMdqNAkdyHUQuouijSs">
            Herr talman! Ärligt talat: Jag var faktiskt inte närvarande i
            alla dessa olika turer i det förgångna. Jag var borta från riksdagen
            i åtta år och från politiken ännu lite längre, så jag passar och
            föreslår att frågaren snarare vänder sig till en ekonomihistoriker.
          </seg>
        </u>
        <note xml:id="i-6o6gvkHagBo84E9N8xhCMa" type="speaker">
          Anf. 60 MARTIN ÅDAHL (C) replik:
        </note>
        <u xml:id="i-NCcNTFfSjCk1rYBD2oMUXw" next="i-NhncBbGec3yZX7mnYR1uzn" who="i-2fr3vB32hz5Z6xAxeRqads">
          <seg xml:id="i-TxqXzFiauBcAFDsYDnd1QV">
            Herr talman! Jag ägnar mig gärna åt ekonomisk historia, men detta
            var precis före valet. Det kanske inte riktigt kvalificerar sig
            som ekonomisk historia utan snarare som ett vallöfte, ett väldigt
            starkt och intensivt vallöfte från ledamotens omedelbara företrädare.
          </seg>
        </u>
        <u xml:id="i-NhncBbGec3yZX7mnYR1uzn" prev="i-NCcNTFfSjCk1rYBD2oMUXw" who="i-2fr3vB32hz5Z6xAxeRqads">
          <seg xml:id="i-5e83abcJ7qHPGzygoKT5fd">
            Den här gången tänker jag faktiskt inte passa. Att småföretagen
            har möjlighet att anställa unga i ett läge där arbetslösheten
            enligt era egna prognoser ska stiga är nämligen avgörande för
            att vi ska kunna vända konjunkturen. Detta är faktiskt en av de
            få åtgärder som pekas ut av ledamotens kollegor – professorer
            och ekonomiska experter. Detta pekas ut som ett område där vi
            faktiskt kan göra något kraftfullt utan att höja inflationen.
          </seg>
        </u>
        <note xml:id="i-3FqKrgTTnpsA46jgb7sVMF" type="speaker">
          Anf. 61 CARL B HAMILTON (L) replik:
        </note>
        <u xml:id="i-WuiJUnkxnv1G2fgSFbceUP" who="i-Ry3pP9VZKrW87Vcxq73jQG">
          <seg xml:id="i-AXTqosNgLussAeyLdZ7zFN">
            Herr talman! Det handlar om att vända denna situation – med den
            ekonomiska krisen, med hög inflation och hög arbetslöshet bland
            dem som inte har hög kompetens. Jag vet att det är en hjärtefråga
            för Martin Ådahl, men detta är ändå att överdriva betydelsen av
            att man skulle ändra arbetsgivaravgiften för unga. Jag tycker
            att ledamoten går alldeles för långt i sin beskrivning av hur
            valsituationen för politiker och regeringar är. Det är helt orimligt,
            skulle jag säga, att lägga hela sitt partis tonvikt vid dessa
            grupper och denna skatt. Det finns mycket annat att ta tag i,
            Martin Ådahl, om du verkligen vill göra skillnad.
          </seg>
        </u>
        <note xml:id="i-HXVuxDdajbgr36cgL6L3u5">
          (Applåder)
        </note>
        <note xml:id="i-XUFRwALCbh3JNTaodCbBXY">
          Debatten med anledning av vårpropositionens avlämnande var härmed
          avslutad.
        </note>
        <note xml:id="i-VmHJSM38CXZSz1HN7YevTY">
          Propositionen bordlades.
        </note>
      </div>
      <div type="commentSection" xml:id="i-6YukbvK3RUff2BBjeJWH15">
        <note xml:id="i-DWU3xVmyWSajNq4MFomj6j">
          § 2 Meddelande om frågestund
        </note>
        <note xml:id="i-NttU3oGPE63P12W23g2n7i">
          Förste vice talmannen meddelade att frågestund skulle äga rum
          torsdagen den 20 april kl. 14.00 .
        </note>
      </div>
      <div type="commentSection" xml:id="i-8zS3Zh3Kgh8whap4jsihiF">
        <note xml:id="i-GmSnnJFNUkqPiEiGGTgAw7">
          § 3 Ärende för hänvisning till utskott
        </note>
        <note xml:id="i-Cm8sTPuH7f8tptPkbZuJ1z">
          Följande dokument hänvisades till utskott:
        </note>
        <u xml:id="i-Tucg6z9Xp41UHvBt5SLJd2" next="i-7jVxampfJviLiDGhoRuwej" who="i-Ry3pP9VZKrW87Vcxq73jQG">
          <seg xml:id="i-2sCtQfgjGvLgyxh2Qn4zpA">
            EU-dokument
          </seg>
        </u>
        <note xml:id="i-HrBRqbrz5GAjNwToHVg8Ue">
          COM(2023) 127 till trafikutskottet
        </note>
        <u xml:id="i-7jVxampfJviLiDGhoRuwej" prev="i-Tucg6z9Xp41UHvBt5SLJd2" who="i-Ry3pP9VZKrW87Vcxq73jQG">
          <seg xml:id="i-Ebm4MWeiHyPgutDMS44buE">
            Åttaveckorsfristen för att avge ett motiverat yttrande skulle
            gå ut den 7 juni .
          </seg>
        </u>
      </div>
      <div type="commentSection" xml:id="i-JnHVq626ohTFArmq5fwwRN">
        <note xml:id="i-J57gSsfmerBYhnzDHACzu7">
          § 4 Bordläggning
        </note>
        <note xml:id="i-MNe6axpFUaMQCHukXxyzKB">
          Följande dokument anmäldes och bordlades:
        </note>
        <note xml:id="i-8t2cnh6QM386vn7tk6z8nM">
          Proposition
        </note>
        <note xml:id="i-WRzk8YMwXy4KtHmgKc4tG3">
          2022/23:99 Vårändringsbudget för 2023
        </note>
        <note xml:id="i-PPY4vbre4BmuaQ2oLeZKT6">
          Skrivelser
        </note>
        <note xml:id="i-H5E9i9Nd68FWCu1r6DNsWr">
          2022/23:98 Redovisning av skatteutgifter 2023
        </note>
        <note xml:id="i-9oHLzxpNqUWjpvZiSMhRFL">
          2022/23:101 Årsredovisning för staten 2022
        </note>
        <note xml:id="i-WbyKpx7EjLXLkEVEvjkQjn">
          2022/23:113 Riksrevisionens rapport om de statliga servicekontoren
          i ny regi
        </note>
        <u xml:id="i-LaSBqroQzw1gn9wAWNTody" next="i-EcviEhCJJAW2EoaMtQYTbA" who="i-Ry3pP9VZKrW87Vcxq73jQG">
          <seg xml:id="i-Ww2pFGyvLBHzdhXALk5md3">
            2022/23:114 Strategisk exportkontroll 2022 – krigsmateriel och
            produkter med dubbla användningsområden
          </seg>
        </u>
        <u xml:id="i-EcviEhCJJAW2EoaMtQYTbA" prev="i-LaSBqroQzw1gn9wAWNTody" who="i-Ry3pP9VZKrW87Vcxq73jQG">
          <seg xml:id="i-DW6hbVjxHC6dTjvvj2DYkp">
            EU-dokument
          </seg>
        </u>
        <note xml:id="i-MdziRWSn8opR8ZjJYtYHtw">
          COM(2023) 177 Förslag till Europaparlamentets och rådets direktiv
          om ändring av direktiven 2009/102/EG och (EU) 2017/1132 vad gäller
          att ytterligare utvidga och uppgradera användningen av digitala
          verktyg och förfaranden inom bolagsrätten
        </note>
        <note xml:id="i-KZwp8vHFmXVqRZ7prEUJH9">
          Motioner
        </note>
        <note xml:id="i-PnwQ5TmrBvYM6ooaugbyBC">
          med anledning av prop. 2022/23:97 Sekretessgenombrott vid utlämnande
          för teknisk bearbetning eller teknisk lagring av uppgifter
        </note>
        <note xml:id="i-KySzdwv7tyyxNp1NDZijTb">
          2022/23:2376 av Jessica Wetterling m.fl. (V)
        </note>
        <note xml:id="i-ArwGUiDSEMVZx3brvPEGbC">
          med anledning av skr. 2022/23:90 Nordiskt samarbete 2022
        </note>
        <note xml:id="i-EcYkvh6V7ztvEw7UD34SMS">
          2022/23:2370 av Angelika Bengtsson m.fl. (SD)
        </note>
        <note xml:id="i-5gJ1ykeNXLu7ZFSDA9JNxQ">
          2022/23:2371 av Kerstin Lundgren m.fl. (C)
        </note>
      </div>
      <div type="commentSection" xml:id="i-7nP3aDdWLfhThq7pNaAsjm">
        <note xml:id="i-25QcHPSxH56i8jLbDhYfCt">
          § 5 Anmälan om fråga för skriftligt svar
        </note>
        <u xml:id="i-P3s8VbsPjvFhmnpaKyKPqH" next="i-Lt2LhJw9WkMgd8SKgen3iV" who="i-Ry3pP9VZKrW87Vcxq73jQG">
          <seg xml:id="i-U6fBskCw4qqZcdNyXFNLzP">
            Följande fråga för skriftligt svar hade framställts:
          </seg>
        </u>
        <note xml:id="i-47SWAvj4FWcpoxuAXtAGdf">
          den 14 april
        </note>
        <u xml:id="i-Lt2LhJw9WkMgd8SKgen3iV" prev="i-P3s8VbsPjvFhmnpaKyKPqH" who="i-Ry3pP9VZKrW87Vcxq73jQG">
          <seg xml:id="i-NtZrBfXdHwpNofiP68w2LM">
            2022/23:556 Arbetslösas ekonomiska levnadsvillkor
          </seg>
        </u>
        <note xml:id="i-Ro3oXy9VA4Q99SNJMTV92V">
          av Teresa Carvalho (S)
        </note>
        <note xml:id="i-41qxXmnsqR6E4u9cxjm93P">
          till arbetsmarknads- och integrationsminister Johan Pehrson (L)
        </note>
      </div>
      <div type="commentSection" xml:id="i-9PaosTpCbCG4XgEcuMGimw">
        <note xml:id="i-5Pk3GwFywrdxzAeyiEsCzn">
          § 6 Anmälan om skriftligt svar på fråga
        </note>
        <u xml:id="i-BdajeqLAfdwqXrZh5n3nCQ" who="i-Ry3pP9VZKrW87Vcxq73jQG">
          <seg xml:id="i-8JCNjE114uU4dUgLW3by3o">
            Skriftligt svar på följande fråga hade kommit in:
          </seg>
        </u>
        <note xml:id="i-XDw8Px72T5J3bNHfoGsCeD">
          den 14 april
        </note>
        <note xml:id="i-J32xE2YVe16MSMiKHfzhiT">
          2022/23:520 Söktrycket på omställningsstudiestödet
        </note>
        <note xml:id="i-9pTDcGJxenDgW3F9jGbFbS">
          av Niklas Sigvardsson (S)
        </note>
        <note xml:id="i-JLzFBWWm2hrR1pXHUotAus">
          till utbildningsminister Mats Persson (L)
        </note>
      </div>
      <div type="commentSection" xml:id="i-S1UV8tCmo7HjVJ724c61qj">
        <note xml:id="i-TrM95eD3dQ2DSQs2HaKdU9">
          § 7 Kammaren åtskildes kl. 15.16.
        </note>
        <note xml:id="i-2ZpeQddPDCpkudnGtLxVHv">
          Sammanträdet leddes
        </note>
        <note xml:id="i-Q5Huz1pq1P2ijs1GMNUTdF">
          av talmannen från dess början till och med § 1 anf. 50 (delvis)
          och
        </note>
        <note xml:id="i-MDFBMjk2kwkWyDC4aSrXA7">
          av förste vice talmannen därefter till dess slut.
        </note>
        <note xml:id="i-WpTRxBuYjf7QQxC2WFidUB">
          Vid protokollet
        </note>
        <note xml:id="i-WDzxxUj1czWZBVCgrdGcRy">
          INGVAR MATTSON
        </note>
        <note xml:id="i-KtnJavMmYkASYgizMUg271">
          /Olof Pilo
        </note>
        <note xml:id="i-9ptwLGZbvXc8ejPQhuExq6">
          Innehållsförteckning
        </note>
      </div>
      <div type="debateSection" xml:id="i-RKW9fVVdkuNxepekhPqaCG">
        <note xml:id="i-AudXr4CPB5CLqygGxDEYmf">
          § 1 Debatt med anledning av vårpropositionens avlämnande
        </note>
        <note xml:id="i-QGG8Q7kWfHKLr5mBH7zVty" type="speaker">
          Anf. 1 Finansminister ELISABETH SVANTESSON (M)
        </note>
        <note xml:id="i-VtDUEyHiKHEZekFShVz4vQ" type="speaker">
          Anf. 2 TALMANNEN
        </note>
        <note xml:id="i-9tCArt1SPCiE3AbZuLhgYt" type="speaker">
          Anf. 3 MIKAEL DAMBERG (S)
        </note>
        <note xml:id="i-27fMn4NELBpV7c8MVCA49g" type="speaker">
          Anf. 4 OSCAR SJÖSTEDT (SD)
        </note>
        <note xml:id="i-JQUhPdcrG6NfUQrRnaEcVQ" type="speaker">
          Anf. 5 ALI ESBATI (V)
        </note>
        <note xml:id="i-TTkDGmbLkF5x2eJS3DnqjB" type="speaker">
          Anf. 6 MARTIN ÅDAHL (C)
        </note>
        <note xml:id="i-J32pMcMcJdAM2UXSW8Uo6U" type="speaker">
          Anf. 7 HANS EKLIND (KD)
        </note>
        <note xml:id="i-9X4t3C93Ufey1kvJXxupTQ" type="speaker">
          Anf. 8 JANINE ALM ERICSON (MP)
        </note>
        <note xml:id="i-WC4QSst4sLaE28eVcRJwZe" type="speaker">
          Anf. 9 CARL B HAMILTON (L)
        </note>
        <note xml:id="i-SStPR5jLDW1fyM6A8mWmLi" type="speaker">
          Anf. 10 Finansminister ELISABETH SVANTESSON (M)
        </note>
        <note xml:id="i-W4BnMLJw7Y3aT6mDv1Ehn8" type="speaker">
          Anf. 11 MIKAEL DAMBERG (S) replik
        </note>
        <note xml:id="i-HBYNtt5PEK4s6WbnDvevMb" type="speaker">
          Anf. 12 Finansminister ELISABETH SVANTESSON (M) replik
        </note>
        <note xml:id="i-HihDaXaDniYVyT7GRUh2r" type="speaker">
          Anf. 13 MIKAEL DAMBERG (S) replik
        </note>
        <note xml:id="i-5iKckKB61yjZdShpHLjYz8" type="speaker">
          Anf. 14 Finansminister ELISABETH SVANTESSON (M) replik
        </note>
        <note xml:id="i-WdTRGEv8W5mCK3R6RrJBuj" type="speaker">
          Anf. 15 ALI ESBATI (V) replik
        </note>
        <note xml:id="i-AD5YdV2c2tuL2snxWQoZTW" type="speaker">
          Anf. 16 Finansminister ELISABETH SVANTESSON (M) replik
        </note>
        <note xml:id="i-8cgCZ1gPMfbbczQfcQTesL" type="speaker">
          Anf. 17 ALI ESBATI (V) replik
        </note>
        <note xml:id="i-D755Ntg9qhVK2oARZbCPoR" type="speaker">
          Anf. 18 Finansminister ELISABETH SVANTESSON (M) replik
        </note>
        <note xml:id="i-SZjpFBqY2N1ifd9jpRxSK1" type="speaker">
          Anf. 19 MARTIN ÅDAHL (C) replik
        </note>
        <note xml:id="i-FLY8zcsAvsnssBNdCrLs9U" type="speaker">
          Anf. 20 Finansminister ELISABETH SVANTESSON (M) replik
        </note>
        <note xml:id="i-XxysXXFZDuECdseumPAdEZ" type="speaker">
          Anf. 21 MARTIN ÅDAHL (C) replik
        </note>
        <note xml:id="i-AuG6chBXFzxFZJYSSphk15" type="speaker">
          Anf. 22 Finansminister ELISABETH SVANTESSON (M) replik
        </note>
        <note xml:id="i-RTAYbiqGbvStzGUbX4sr6o" type="speaker">
          Anf. 23 JANINE ALM ERICSON (MP) replik
        </note>
        <note xml:id="i-MR5oVSNTEMFYZaSLLe64Zs" type="speaker">
          Anf. 24 Finansminister ELISABETH SVANTESSON (M) replik
        </note>
        <note xml:id="i-U5vcv45k1DB8UCGwKjsrM4" type="speaker">
          Anf. 25 JANINE ALM ERICSON (MP) replik
        </note>
        <note xml:id="i-4Aue1cBh1tJ7v3af87XwiH" type="speaker">
          Anf. 26 Finansminister ELISABETH SVANTESSON (M) replik
        </note>
        <note xml:id="i-3vk5rFFEoD662BH5dKsJw5" type="speaker">
          Anf. 27 MIKAEL DAMBERG (S)
        </note>
        <note xml:id="i-4TBzNk1Gkf4WMWtj4W9jnJ" type="speaker">
          Anf. 28 OSCAR SJÖSTEDT (SD) replik
        </note>
        <note xml:id="i-D8DCBufM724CbqoezU2Lqa" type="speaker">
          Anf. 29 MIKAEL DAMBERG (S) replik
        </note>
        <note xml:id="i-PohkaTfKEGQjTNHR7ncpe4" type="speaker">
          Anf. 30 OSCAR SJÖSTEDT (SD) replik
        </note>
        <note xml:id="i-5MErdy4KG9zqoJZDFeoYiy" type="speaker">
          Anf. 31 MIKAEL DAMBERG (S) replik
        </note>
        <note xml:id="i-K4Cv6svvxvGctavW4XduMZ" type="speaker">
          Anf. 32 OSCAR SJÖSTEDT (SD)
        </note>
        <note xml:id="i-CmdY74dPjgGcfs2r1qAetD" type="speaker">
          Anf. 33 MIKAEL DAMBERG (S) replik
        </note>
        <note xml:id="i-NEZByHHUe9BwGiyJ3L98WJ" type="speaker">
          Anf. 34 OSCAR SJÖSTEDT (SD) replik
        </note>
        <note xml:id="i-pM89MMLtvRw4M5BQeQ949" type="speaker">
          Anf. 35 MIKAEL DAMBERG (S) replik
        </note>
        <note xml:id="i-EeycG5zSR6EGTW1n66Prjn" type="speaker">
          Anf. 36 OSCAR SJÖSTEDT (SD) replik
        </note>
        <note xml:id="i-WWh4fqBjVKMP9k8Fe1ZPdH" type="speaker">
          Anf. 37 ALI ESBATI (V) replik
        </note>
        <note xml:id="i-8bDu9xt4YX3q4XdMyKdojS" type="speaker">
          Anf. 38 OSCAR SJÖSTEDT (SD) replik
        </note>
        <note xml:id="i-H9dyAt36Ze4VfVHMKSHCaY" type="speaker">
          Anf. 39 ALI ESBATI (V) replik
        </note>
        <note xml:id="i-QAN7p2LNawREHzeZ8Nb2pS" type="speaker">
          Anf. 40 OSCAR SJÖSTEDT (SD) replik
        </note>
        <note xml:id="i-B8xEWFLyjpjywc5pc1Usv8" type="speaker">
          Anf. 41 MARTIN ÅDAHL (C) replik
        </note>
        <note xml:id="i-YGLssevwsS1zAURrxFoUSU" type="speaker">
          Anf. 42 OSCAR SJÖSTEDT (SD) replik
        </note>
        <note xml:id="i-5DkTwqv2zTPukxAE1LWdQV" type="speaker">
          Anf. 43 MARTIN ÅDAHL (C) replik
        </note>
        <note xml:id="i-4ZuSpNgsKFB2XXnWVdYp4K" type="speaker">
          Anf. 44 OSCAR SJÖSTEDT (SD) replik
        </note>
        <note xml:id="i-HKuVAzKBH9jtFProndSMFX" type="speaker">
          Anf. 45 JANINE ALM ERICSON (MP) replik
        </note>
        <note xml:id="i-FjhtS1s9b5ce4Vf7gw66Xw" type="speaker">
          Anf. 46 OSCAR SJÖSTEDT (SD) replik
        </note>
        <note xml:id="i-TVj58Xca7VS4Fy1Hcq2fh5" type="speaker">
          Anf. 47 JANINE ALM ERICSON (MP) replik
        </note>
        <note xml:id="i-6pNZavmvi1NPKTXpQudSf8" type="speaker">
          Anf. 48 OSCAR SJÖSTEDT (SD) replik
        </note>
        <note xml:id="i-PY4PQ61q9T9M2cfsEM2UG2" type="speaker">
          Anf. 49 ALI ESBATI (V)
        </note>
        <note xml:id="i-JW3syyjHbp3xUJmR2KfRgF" type="speaker">
          Anf. 50 MARTIN ÅDAHL (C)
        </note>
        <note xml:id="i-P98JHLwfEFt7vNEWsGQ3G3" type="speaker">
          Anf. 51 HANS EKLIND (KD)
        </note>
        <note xml:id="i-LoD6bp1hpjowanzbQQiSRE" type="speaker">
          Anf. 52 ALI ESBATI (V) replik
        </note>
        <note xml:id="i-KG717H5ysUoWucR9T67qZ5" type="speaker">
          Anf. 53 HANS EKLIND (KD) replik
        </note>
        <note xml:id="i-2YSmzPgYjzKx42fczQSYVb" type="speaker">
          Anf. 54 ALI ESBATI (V) replik
        </note>
        <note xml:id="i-H6yoDxJgVrqjJCLbtv2qU8" type="speaker">
          Anf. 55 HANS EKLIND (KD) replik
        </note>
        <note xml:id="i-LqSNborjE45JD4kjgisRZt" type="speaker">
          Anf. 56 JANINE ALM ERICSON (MP)
        </note>
        <note xml:id="i-4msB4FhADFA4ozmLmA1u2N" type="speaker">
          Anf. 57 CARL B HAMILTON (L)
        </note>
        <note xml:id="i-VwZscQhM1qwyAHWdHWPFmu" type="speaker">
          Anf. 58 MARTIN ÅDAHL (C) replik
        </note>
        <note xml:id="i-StXJy2Uz2Kkw9qFATrVen8" type="speaker">
          Anf. 59 CARL B HAMILTON (L) replik
        </note>
        <note xml:id="i-Nao5xPK3xzmscFmDdjpe8f" type="speaker">
          Anf. 60 MARTIN ÅDAHL (C) replik
        </note>
        <note xml:id="i-Bks7BnYvXGQgzNuZqrbPqw" type="speaker">
          Anf. 61 CARL B HAMILTON (L) replik
        </note>
      </div>
      <div type="commentSection" xml:id="i-DHdxRr12jC1zwz8kqgUted">
        <note xml:id="i-D1BYArLo5iTTEG4qwN1ShD">
          § 2 Meddelande om frågestund
        </note>
      </div>
      <div type="commentSection" xml:id="i-2h7bqnEAKgYmqdbkdDrsAr">
        <note xml:id="i-91eeryGv1ccbqpqLE3eGxZ">
          § 3 Ärende för hänvisning till utskott
        </note>
      </div>
      <div type="commentSection" xml:id="i-8hKkat7aC9YPujsx7dkx1j">
        <note xml:id="i-4VXXP47mQGNC5ACcVfAuXx">
          § 4 Bordläggning
        </note>
      </div>
      <div type="commentSection" xml:id="i-Uwioi7fiRzQznovDGw2L3e">
        <note xml:id="i-7aG2iyzDEx2QbsEzyDKy6f">
          § 5 Anmälan om fråga för skriftligt svar
        </note>
      </div>
      <div type="commentSection" xml:id="i-BoAEqaMYRhidtRjk771uut">
        <note xml:id="i-DA7fxd7vXDw3ZAdQ9b28rt">
          § 6 Anmälan om skriftligt svar på fråga
        </note>
      </div>
      <div type="commentSection" xml:id="i-8ZeYZWeUoqWR89M73pZmm6">
        <note xml:id="i-SsMV4pPK1GFDjY4QgVGJJh">
          § 7 Kammaren åtskildes kl. 15.16.
        </note>
        <u xml:id="i-8jQi8KNpAjLZB1ruNUp4Mw" who="i-Ry3pP9VZKrW87Vcxq73jQG">
          <seg xml:id="i-7xG8CX2P64YagWkvQyroWA">
            Tryck: Elanders Sverige AB, Vällingby 2023
          </seg>
        </u>
      </div>
    </body>
  </text>
</TEI>
